# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 318
#+PROPERTY: CAT 1pre-han,歷史,古史

# src: ZGC 23.4.1; tr. Crump, 326, p.399, ed. Shanghaiguji p. 822. The hsi-shou has Shih Chü discredited
# dating: 8110
<pb:KR2e0003_tls_319-1a>¶
** 319 史舉非犀首於王

史舉非犀首於王。¶
犀首欲窮之，¶
謂張儀曰：¶
「請令王讓先生以國，¶
王為堯、舜矣；¶
而先生弗受，¶
亦許由也。¶
衍請因令王
致萬戶邑於先生。」¶
張儀說，¶
因令史舉數見犀首。¶
王聞之而弗任也，¶
史舉不辭而去。

