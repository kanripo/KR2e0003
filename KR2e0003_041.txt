# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 40
#+PROPERTY: CAT 1pre-han,歷史,古史

# src: ZGC 2.13;1 tr. Crump 1979 no.18, p. 36, ed. Shanghaiguji p. 67 Chou Tsui dissuades the king of Ch'in form attacking Chou
# dating: 8110
<pb:KR2e0003_tls_041-1a>¶
** 41 秦欲攻周

秦欲攻周，¶
周最謂秦王曰：¶
「為王之國計者，¶
不攻周。¶
攻周，實不足以利國，¶
而聲畏天下。¶
天下以聲畏秦，¶
必東合於齊。¶
兵弊於周，¶
而合天下於齊，¶
則秦孤而不王矣。¶
是天下欲罷秦，¶
故勸王攻周。¶
秦與天下俱罷，¶
則令不橫行於周矣。」

