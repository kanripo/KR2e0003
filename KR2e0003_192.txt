# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 191
#+PROPERTY: CAT 1pre-han,歷史,古史

# src: ZGC 15.3.1, tr. Crump no 212, ed. Sha4ngha3igu3jí p. 524
# dating: 8110
<pb:KR2e0003_tls_192-1a>¶
** 192 術視伐楚

術視伐楚，¶
楚令昭鼠以十萬軍漢中。¶
昭雎勝秦於重丘，¶
蘇厲謂宛公昭鼠曰：¶
「王欲昭雎之乘秦也，¶
必分公之兵以益之。¶
秦知公兵之分也，¶
必出漢中。¶
請為公令辛戎謂王曰：¶
『秦兵且出漢中。』¶
則公之兵全矣。」

