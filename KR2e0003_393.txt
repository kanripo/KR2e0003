# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 392
#+PROPERTY: CAT 1pre-han,歷史,古史

# src: ZGC 26.20.4, ed. Shanghai Guji p. 961; tr. Crump???
# dating: 8110
<pb:KR2e0003_tls_393-1a>¶
** 393 王曰向也子曰天下無道

王曰：¶
「向也子曰『天下無道』，¶
今也子曰¶
『乃且攻燕』者，何也？」¶
對曰：「今謂馬多力則有矣，¶
若曰勝千鈞則不然者，何也？¶
夫千鈞，¶
非馬之任也。¶
今謂楚強大則有矣，¶
若夫越趙、魏而鬭兵於燕，¶
則豈楚之任也哉？¶
且非楚之任，¶
而楚為之，¶
是弊楚也。¶
強楚、弊楚，¶
其於王孰便也？」

