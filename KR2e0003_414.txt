# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 413
#+PROPERTY: CAT 1pre-han,歷史,古史

# src: ZGC 27.18.1; tr. Crump 1979 no.419, p.4i4f, ed. Shanghai Guji p. 988
# dating: 8110
<pb:KR2e0003_tls_414-1a>¶
** 414 冷向謂韓咎

冷向謂韓咎曰：¶
「幾瑟亡在楚，¶
楚王欲復之甚，¶
令楚兵十餘萬在方城之外。¶
臣請令楚築萬家之都於雍氏之旁，¶
韓必起兵以禁之，¶
公必將矣。¶
公因以楚、韓之兵奉幾瑟而內之鄭，¶
幾瑟得入而德公，¶
必以韓、楚奉公矣。」

