# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 48
#+PROPERTY: CAT 1pre-han,歷史,古史

# src: ZGC 3.4.1; tr. Crump 1979 no. i1, p.87, ed. Shanghaiguji p. 94 Leng Hsiang excuses himself by means of flattery
# dating: 8110
<pb:KR2e0003_tls_049-1a>¶
** 49 泠向謂秦王

泠向謂秦王曰：¶
「向欲以齊事王，¶
使攻宋也。¶
宋破，¶
晉國危，¶
安邑王之有也。¶
燕、趙惡齊、秦之合，¶
必割地以交於王矣。¶
齊必重於王，¶
則向之攻宋也，¶
且以恐齊而重王。¶
王何惡向之攻宋乎？¶
向以王之明為先知之，¶
故不言。」

