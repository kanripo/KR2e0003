# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 326
#+PROPERTY: CAT 1pre-han,歷史,古史

# src: ZGC 23.12.1; tr. Crump 1979 no. 307, p.3i2, ed. Shanghaiguji p. 833. Hui Shih's plan for the repatriation of a hostage prince
# dating: 8110
<pb:KR2e0003_tls_327-1a>¶
** 327 惠施為韓魏交

惠施為韓、魏交，¶
令太子鳴為質於齊。¶
王欲見之，¶
朱倉謂王曰：¶
「何不稱病？¶
臣請說嬰子曰：¶
『魏王之年長矣，¶
今有疾，¶
公不如歸太子以德之。¶
不然，¶
公子高在楚，¶
楚將內而立之，¶
是齊抱空質而行不義也。』」

