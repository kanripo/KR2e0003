# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 149
#+PROPERTY: CAT 1pre-han,歷史,古史
<pb:KR2e0003_tls_150-1a>¶
** 150 魯仲連謂孟嘗

魯仲連謂孟嘗：¶
「君好士也！¶
雍門養椒亦，¶
陽得子養，¶
飲食、¶
衣裘與之同之，¶
皆得其死。¶
今君之家富於二公，¶
而士未有為君盡游者也。」¶
君曰：¶
「文不得是二人故也。¶
使文得二人者，¶
豈獨不得盡？」¶
對曰：¶
「君之廄馬百乘，¶
無不被繡衣而食菽粟者，¶
豈有騏麟騄耳哉？¶
後宮十妃，¶
皆衣縞紵，¶
食梁肉，¶
豈有毛廧、¶
西施哉？¶
色與馬取於今之世，¶
士何必待古哉？¶
故曰君之好士未也。」

