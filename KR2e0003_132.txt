# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 131
#+PROPERTY: CAT 1pre-han,歷史,古史

# src: ZGC 9.5.1; tr. Crump 1979 no.135 p. 168, ed. Shanghaiguji p. 356 Purchasing peace
# dating: 8110
<pb:KR2e0003_tls_132-1a>¶
** 132 秦攻趙

秦攻趙。¶
趙令樓緩以五城求講於秦，¶
而與之伐齊。¶
齊王恐，¶
因使人以十城求講於秦。¶
樓子恐，¶
因以上黨二十四縣許秦王。¶
趙足之齊，¶
謂齊王曰：¶
「王欲秦、趙之解乎？¶
不如從合於趙，¶
趙必倍秦。¶
倍秦則齊無患矣。」

