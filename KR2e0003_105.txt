# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 104
#+PROPERTY: CAT 1pre-han,歷史,古史

# src: ZGC 7.3.1; tr. Crump 1979 no.78, p. 85 A dowager's partiality
# dating: 8110
<pb:KR2e0003_tls_105-1a>¶
** 105 獻則謂公孫消

獻則謂公孫消曰：¶
「公，大臣之尊者也，¶
數伐有功。¶
所以不為相者，¶
太后不善公也。¶
辛戎者，¶
太后之所親也。¶
今亡於楚，¶
在東周。¶
公何不以秦、楚之重，¶
資而相之於周乎？¶
楚必便之矣。¶
是辛戎有秦、楚之重，¶
太后必悅公，¶
公相必矣。」

