# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 64
#+PROPERTY: CAT 1pre-han,歷史,古史

# src: ZGC 4.7.1; tr. Crump 1979 no. 67, p 77, ed. Shanghaiguji p. 153
# dating: 8110
<pb:KR2e0003_tls_065-1a>¶
** 65 宜陽之役馮章謂秦王

宜陽之役，¶
馮章謂秦王曰：¶
「不拔宜陽，¶
韓、楚乘吾弊，¶
國必危矣！¶
不如許楚漢中以懽之。¶
楚懽而不進，¶
韓必孤，¶
無奈秦何矣！」王曰：¶
「善。」¶
果使馮章許楚漢中，¶
而拔宜陽。¶
楚王以其言責漢中於馮章，¶
馮章謂秦王曰：¶
「王遂亡臣，¶
固謂楚王曰：¶
『寡人固無地而許楚王。』」

