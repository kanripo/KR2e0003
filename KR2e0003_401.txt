# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 400
#+PROPERTY: CAT 1pre-han,歷史,古史

# src: ZGC 27.5. 1; tr. Crump 1979 no.409, p.479, ed. Shanghai Guji p. 976
# dating: 8110
<pb:KR2e0003_tls_401-1a>¶
** 401 襄陵之役

襄陵之役，¶
畢長謂公叔曰：¶
「請毋用兵，¶
而楚、魏皆德公之國矣。¶
夫楚欲置公子高，¶
必以兵臨魏。¶
公何不令人說昭子曰：¶
『戰未必勝，¶
請為子起兵以之魏。』¶
子有辭以毋戰，¶
於是以太子扁、¶
昭揚、梁王皆德公矣。」

