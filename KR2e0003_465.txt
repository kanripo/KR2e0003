# -*- mode: mandoku-view -*-
#+TITLE: 戰國策
#+DATE: 2016-08-10 10:18:39
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 464
#+PROPERTY: CAT 1pre-han,歷史,古史

# src: ZGC 30. 7. 1; tr. Crump 1979 no.462,p 535f, ed. Shanghai Guji p. 1100
# dating: 8110
<pb:KR2e0003_tls_465-1a>¶
** 465 燕昭王且與天下伐齊

燕昭王且與天下伐齊，¶
而有齊人仕於燕者，¶
昭王召而謂之曰：¶
「寡人且與天下伐齊，¶
旦暮出令矣。¶
子必爭之，¶
爭之而不聽，¶
子因去而之齊。¶
寡人有時復合和也，¶
且以因子而事齊。」¶
當此之時也，¶
燕、齊不兩立，¶
然而常獨欲有復收之之志若此也。

