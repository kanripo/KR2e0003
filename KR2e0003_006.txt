# -*- mode: mandoku-view -*-
#+TITLE: 戰國策
#+DATE: 2015-09-23 10:03:54
#+PROPERTY: JUAN 6

<md:KR2e0003_SBCK_005-48b>¶<md:KR2e0003_SBCK_006-1a>¶
<pb:KR2e0003_WYG_018-1a>
欽定四庫全書
　戰國策卷十八¶　　　　　漢　髙誘　注¶
　　　　　　　　　　　宋　姚宏¶　續注
　　趙一
知¶¶伯¶¶¶¶¶¶¶¶¶¶¶¶¶¶¶¶¶從韓魏兵以攻趙圍晉陽而水之城¶下不沈者三
板郄疵¶(元和姓纂郗已姓青/陽氏之後趙有郗疵)謂知伯曰韓魏之君¶必反
矣知伯曰何以知之郗疵曰以其人事知之¶夫從韓魏
之兵而攻趙趙亡難必¶及韓魏矣今約勝趙(四本無勝/趙二字)
<pb:KR2e0003_WYG_018-1b>
而三分其地今城不沒者三¶板臼竈生鼃人馬相食城
降有日而韓魏之君無<md:KR2e0003_SBCK_006-5a>¶喜志而有憂色是非反如何也
明日知伯以¶告韓魏之君曰郄疵言君之且反也韓魏
之君曰¶夫勝趙而三分其地城今且將拔矣夫三¶(錢劉/作二)
家雖愚不棄美利於前背信¶盟之約而為危難不可成
之事其勢可見也是疵¶為趙計矣使君疑二主之心而
解¶於攻趙也今君聽讒臣之言而離二主之交¶為君惜
之趨而出郄疵謂知伯曰君又何以疵言¶告韓魏之君
<pb:KR2e0003_WYG_018-2a>
為知伯曰子安知之對曰韓魏之君¶視疵端而趨疾郄
疵知¶其言之不聽請使於齊知伯遣之韓魏之君果反<md:KR2e0003_SBCK_006-5b>¶矣
知伯帥趙韓魏而伐范中行氏滅之休數年使人請地
於韓韓康子欲勿與段規諫曰不可夫知伯之為人也
好利而鷙復(四本只作/復劉作愎)來請地不與必加兵於韓矣君
其與之與之彼狃又將請地於他國他國不聽必鄉之
以兵然則韓可以免於患難而待事之變康子曰善使
<pb:KR2e0003_WYG_018-2b>
使者致萬家之邑一於知伯知伯説又使人請地於魏魏
宣子欲勿與趙葭諌曰彼請地於韓韓與之請地於魏
魏弗與則是魏内自强而外怒知伯也然則其錯兵於
魏必矣不如與之宣子曰諾因使人致萬家之邑一於
知伯知伯說又使人之趙請蔡臯狼之地趙襄子弗與
知伯因隂結韓魏將以伐趙趙(曽錢無/下趙字)襄子召張孟談
而告之曰夫知伯之為人陽親而隂䟽三使韓魏而寡
人弗與焉其移兵寡人必矣今吾安居而可張孟談曰
<pb:KR2e0003_WYG_018-3a>
夫董閼安于簡主之才臣也世治晉陽而尹澤循(曽錢/皆作)
(脩/)之其餘政教猶存君其定居晉陽君曰諾乃使延陵
王將車騎先之晉陽君因從之至行城郭案府庫視倉
廪召張孟談曰吾城郭之完府庫足用倉廩實矣無矢
奈何張孟談曰臣聞董子之治晉陽也公宫之垣皆以
荻蒿苫楚廧之其髙至丈餘君發而用之於是發而試
之其堅則箘簬之勁不能過也君曰足矣吾銅少若何
張孟談曰臣聞董子之治晉陽也公宫之室皆以鍊銅
<pb:KR2e0003_WYG_018-3b>
為柱質請發而用之則有餘銅矣君曰善號令以定備
守以具三國之兵乗晉陽城遂戰三月不能㧞因舒軍
而圍之決晉水而灌之圍晉陽三年城中巢居而處懸
釜而炊財食將盡士卒病羸襄子謂張孟談曰糧食匱
財力盡士大夫病吾不能守矣欲以城下何如張孟談
曰臣聞之亡不能存危不能安則無為貴知士也君釋
此計勿復言也臣請見韓魏之君襄子曰諾張孟談於
是隂見韓魏之君曰臣聞脣亡則齒寒今知伯帥二國
<pb:KR2e0003_WYG_018-4a>
之君伐趙趙將亡矣亡則二君為之次矣二君曰我知
其然夫知伯為人也麤中而少親我謀未遂而知則其
禍必至為之奈何張孟談曰謀出二君之口入臣之耳
人莫之知也二君即與張孟談隂約三軍與之期曰夜
遣入晉陽張孟談以報襄子襄子再拜之張孟談因朝
知伯而出遇知過(一云/知果)轅門之外知過入見知伯曰二
主殆將有變君曰何如對曰臣遇張孟談於轅門之外
其志矜其行髙知伯曰不然吾與二主約謹矣破趙三
<pb:KR2e0003_WYG_018-4b>
分其地寡人所親之必不欺也子釋之勿出於口知過
出見二主入說知伯曰二主色動而意變必背君不如
令殺之知伯曰兵著晉陽三年矣旦暮當拔之而饗其
利乃有他心不可子慎勿復言知過曰不殺則遂親之
知伯曰親之奈何知過曰魏宣子之謀臣曰趙葭韓康子
之謀臣曰段規是皆能移其君之計君其與二君約破
趙則封二子者各萬家之縣一如是則二主之心可不
變而君得其所欲矣知伯曰破趙而三分其地又封二
<pb:KR2e0003_WYG_018-5a>
子者各萬家之縣一則吾所得者少不可知過見君之
不用也言之不聽出更其姓為輔氏遂去不見張孟談
聞之入見襄子曰臣遇知過於轅門之外其視有疑臣
之心入見知伯出更其姓今暮不擊必後之矣襄子曰
諾使張孟談見韓魏之君日夜期殺守堤之吏而決水
灌知伯軍知伯軍救水而亂韓魏翼而擊之襄子將卒
犯其前大敗知伯軍而禽知伯知伯身死國亡地分為
天下笑此貪欲無厭也夫不聽知過亦¶所以亡也知氏
<pb:KR2e0003_WYG_018-5b>
盡¶滅唯輔氏存焉
張孟談既固趙宗廟封疆發五霸乃稱簡之塗¶以告襄
子曰昔者前國地君之¶御有之曰五霸之所以致天下¶
者約主勢能制臣無令臣¶能制主故貴為列侯者不
令在相位自將軍以上¶不為近大夫今臣之名顯而身
尊權重而衆服臣¶願捐功名去權勢以離衆襄子恨然
曰何¶哉吾聞輔主者名顯功大者身尊任國者權重信<md:KR2e0003_SBCK_006-6a>¶忠在已而衆服焉此先聖之所以集國家安社稷¶乎(劉/改)
<pb:KR2e0003_WYG_018-6a>
(作/也)子何為然張孟談對曰君之所言¶成功之美也臣之所
謂持國之道也臣觀成事聞¶徃古天下之美同臣主之
權均之¶能美未之有也前事之不㤀後事之師君若¶弗
圖則臣力不足愴然有決色¶襄子去之卧三日使人謂
之曰晉陽之政臣¶下不使者何如對曰死僇張孟談曰
左¶司馬見使於國家安社稷不避其死以成其¶忠君其
行之¶君曰子從事乃許之張孟談便厚以便¶名納地釋
事以去權尊而耕於負親之丘¶故曰賢人之行明主之
<pb:KR2e0003_WYG_018-6b>
政也耕三年韓魏¶齊燕負親以謀趙襄¶子徃見張¶孟談
而吿之曰昔者知氏之地趙氏分則多十城¶復來而今
諸侯¶謀我為之奈何張¶孟談曰君其負劒而御臣以
之國舍臣於廟¶授吏大夫臣試計之君曰諾張¶孟談乃
行其妻之楚長子之韓次子之魏少<md:KR2e0003_SBCK_006-7a>¶子之齊四國疑而
謀敗¶¶¶¶
晉畢陽¶之孫豫讓始事范中行氏¶而不說去而就知伯
知伯寵之及三晉分知氏趙¶襄子最怨知伯而將其頭
<pb:KR2e0003_WYG_018-7a>
以為飲器¶¶¶豫讓遁逃山中曰嗟乎士為知己者<md:KR2e0003_SBCK_006-7b>¶死女為悦
已者容吾其報知¶氏之讎矣乃變姓名為刑人入宫塗
厠欲以刺襄¶子襄子如厠心動執問塗者則豫讓也刃
其扞(曽本/¶作杵)曰欲為知伯報讎左右欲殺之¶趙襄子曰彼
義士也吾謹避之耳且知伯已死無¶後而其臣至為報
讎此天下之賢人也卒釋之豫¶讓又漆身為厲¶滅鬚去
眉自刑以變其容為乞人¶而徃乞其妻不識曰狀貌不
似吾夫其音¶何𩔖吾夫之甚也又吞炭為啞變其音其
<pb:KR2e0003_WYG_018-7b>
友謂之¶曰子之道甚難而無功謂子有志則然矣謂子
智<md:KR2e0003_SBCK_006-8a>¶則否以子之才而善事襄子襄子必近幸子子之¶得
近而行所欲此甚易而功必成豫讓乃笑而應¶之曰是
為先知報後知為故君賊新君大亂君臣¶之義者無此
矣凢吾所謂為此者以明¶君臣之義非從易也且夫委
質而事人而求弑之¶是懐二心以事君也吾所為難亦
將以愧天下後¶世人臣懐二心者居頃之襄子當出豫
讓伏所當過橋下襄子至橋而馬驚襄子曰此必豫¶讓
<pb:KR2e0003_WYG_018-8a>
也使人問之果豫讓於是趙襄子面數豫讓曰¶子不嘗
事范中行氏乎知伯滅范中行氏而子不¶為報讎反委
質事知伯知伯已死子獨何為報讎<md:KR2e0003_SBCK_006-8b>¶之深也豫讓曰臣
事范中行氏范中行¶氏以衆人遇臣臣故衆人報之知
伯以國士遇臣¶臣故國士報之襄子乃喟然¶嘆泣曰嗟
乎豫子豫(劉去/豫字)子之為知伯名既成矣寡¶人舍子亦以
足矣子自為計寡人不舍子使兵環¶之豫讓曰臣聞明
主不掩人之義忠臣不愛死以¶成名君前已寛舍臣天
<pb:KR2e0003_WYG_018-8b>
下莫不稱君之賢今日之¶事臣固伏誅然願請君之衣
而擊之雖死¶不恨非所望也敢布腹心於是襄子義¶之
乃使使者持衣與豫讓豫讓拔劒三躍呼天擊¶之(錢無/呼天)
(二字劉作呼/天而擊之)曰而可以報知伯矣遂伏劒而死死之日<md:KR2e0003_SBCK_006-9a>¶趙國之士聞之皆為涕泣(續云司馬貞引戰¶¶國策¶¶¶衣盡/血襄子囘車之輪未周而亡)
(此不言衣出血者太史公恐涉怪妄故略之耳今本無/此乃後人所刪  說苑襄子¶自置車庫中水¶漿不入口)
(三日以/禮豫讓)
魏文侯借道於趙攻中山趙侯將不許趙¶利曰過矣魏
<pb:KR2e0003_WYG_018-9a>
攻中山而不能取則魏必罷罷則¶趙重魏拔中山必不
能越趙而有中山矣是用兵¶者魏也而得地者趙也君
不如許之許之大勸彼將知矣(劉無/矣字)利之也必輟君不
如借之道而示之不得已
秦韓圍梁燕趙救之謂山陽君曰秦戰而勝三國秦必
過周韓而有梁三國而勝秦三國之力雖不足以攻秦
足以拔鄭計者不如構三國攻秦
腹擊為室而鉅荆敢言之主謂腹子曰何故為室之鉅
<pb:KR2e0003_WYG_018-9b>
也腹擊曰臣羇旅也爵髙而祿輕宫室小而帑不衆主
雖信臣百姓皆曰國有大事擊必不為用今擊之鉅宫
(曽改/作室)將以取信於百姓也主君曰善
蘇秦說李兌曰雒陽(元和姓纂洛陽蘇/秦之後今無聞)乘軒車蘇秦家
貧親老無罷車駑馬桑輪蓬篋贏幐負書擔槖觸塵埃
䝉霜露越漳河足重繭日百而舍造外闕願見於前口
道天下之事李兌曰先生以鬼之言見我則可若以人
之事兌盡知之矣蘇秦對曰臣固以鬼之言見君非以
<pb:KR2e0003_WYG_018-10a>
人之言也李兌見之蘇秦曰今日臣之來也暮後郭門
藉席無所得寄宿人田中傍有大叢夜半土梗與木梗
鬬曰汝不如我我者(曽去/者字)乃土也使我逢疾風淋雨壊
沮乃復歸土今汝非木之根則木之枝耳汝逢疾風淋
雨漂入漳河東流至海氾濫無所止臣竊以為土梗勝
也今君殺主父而族之君之立於天下危於累卵君聽
臣計則生不聽臣計則死李兌曰先生就舍明日復來
見兌也蘇秦出李兌舍人謂李兌曰臣竊觀君與蘇公
<pb:KR2e0003_WYG_018-10b>
談也其辯過君其博過君君能聽蘇公之計乎李兌曰
不能舍人曰君即不能願君堅塞兩耳無聽其談也明
日復見終日談而去舍人出送蘇君蘇秦謂舍人曰昨
日我談粗而君動今日精而君不動何也舍人曰先生
之計大而規髙吾君不能用也乃我請君塞兩耳無聽
談者雖然先生明日復來吾請資先生厚用明日來抵
掌而談李兌送蘇秦明月之珠和氏之璧黒貂之裘黃
金百鎰蘇秦得以為用西入於秦
<pb:KR2e0003_WYG_018-11a>
趙收天下且以伐齊蘇秦為齊上書說趙王曰臣聞古
之賢君德行非施於海内也教順慈愛非布於萬民也
祭祀時享非當於鬼神也甘露降風雨時至農夫登年
穀豐盈衆人喜之而賢主惡之今足下功力非數痛加
於秦國而怨毒積惡非曽深凌於韓也(曽本非素深/於韓齊也)臣
竊外聞大臣及下吏之議皆言主前專據以秦為愛趙
而憎韓臣竊以事觀之秦豈得愛趙而憎韓哉欲亡韓
吞兩周之地故以韓為餌先出聲於天下欲鄰國聞而
<pb:KR2e0003_WYG_018-11b>
觀之也恐其事不成故出兵以佯示趙魏恐天下之驚
覺故微伐韓以貳之恐天下疑已故出質以為信聲德於
與國而實伐空韓臣竊觀其圗之也議秦以謀計必出
於是且夫說士之計皆曰韓亡三川魏滅晉國恃韓未
窮而禍及於趙且物固有勢異而患同者又有勢同而
患異者昔者楚人乆伐而中山亡今燕盡韓之河南距
沙丘而至鉅鹿之界三百里距於扞闗至於榆中千五
百里秦盡韓魏之上黨則地與國都邦屬而壤挈者七
<pb:KR2e0003_WYG_018-12a>
百里秦以三軍强弩坐羊腸之上即地去邯鄲二十里
且秦以三軍攻王之上黨而危其北則句注之西非王
之有也今踰句注禁常山而守三百里通於燕之唐曲
吾此代馬胡駒不東而崑山之玉不出也此三寳者又
非王之有也今從於彊秦與之伐齊臣恐其禍出於是
矣昔者五國之王嘗合横而謀伐趙參分趙國壤地著
之盤盂屬之讎柞五國之兵有日矣韓乃西師以禁秦
國使秦發令素服而聽反温枳(一作/根柔)髙平於魏反三公
<pb:KR2e0003_WYG_018-12b>
什清(續云史記改三公/什清作巠分先俞)於趙此王之明知也夫韓事趙
宜正為上交今乃以抵罪取伐臣恐其後事王者之不
敢自必也今王収天下必以王為得韓危(曽作/抱)社稷以
事王天下必重王然則韓義王以天下就之下至韓慕
王以天下收之是一世之命制於王已臣願大王深與
左右羣臣卒計而重謀先事成慮而熟圖之也(此段與/史記文)
(多不同蓋訛謬當/用史記全篇觀之)
齊攻宋奉陽君不欲客謂奉陽君曰君之春秋髙矣而
<pb:KR2e0003_WYG_018-13a>
封地不定不可不熟圖也秦之貪韓魏危衛楚正中山
之地薄宋罪重齊怒深殘伐亂宋定身封德强齊此百
代之一時也
秦王謂公子他曰昔嵗殽下之事韓為中軍以與諸侯
攻秦韓與秦接境壤界其地不能千里展轉不可約日
者秦楚戰於藍田韓出銳師以佐秦秦戰不利因轉與
楚不固信盟唯便是從韓之在我心腹之疾吾將伐之
何如公子他曰王出兵韓韓必懼懼則可以不戰而深
<pb:KR2e0003_WYG_018-13b>
取割王曰善乃起兵一軍臨熒陽一軍臨太行韓恐使
陽城君入謝於秦請效上黨之地以為和令韓陽告上
黨之守靳□曰秦起三軍以臨韓韓不能支今王令韓
興兵以上黨入和於秦使陽言之太守太守其效之靳□
曰人有言挈瓶之知不失守器王則有令而臣失守
雖王與子亦其猜焉臣請悉發守以應秦若不能卒則
死之韓陽趨以報王王曰吾始已諾於應侯矣今不與
是欺之也乃使馮亭代靳□馮亭守三十日隂使人請
<pb:KR2e0003_WYG_018-14a>
趙王曰韓不能守上黨且以與秦其民皆不欲為秦而
願為趙今有城市之邑七十願拜内之於王唯王才之
趙王喜召平原君而吿之曰韓不能守上黨且以與秦
其吏民不欲為秦而皆願為趙今馮亭令使者以與寡
人何如趙豹對曰臣聞聖人甚禍無故之利王曰人懐
吾義何謂無故乎對曰秦蠶食韓氏之地中絶不令相
通故自以為坐受上黨也且夫韓之所以内趙者欲嫁
其禍也秦被其勞而趙受其利雖强大不能得之於小
<pb:KR2e0003_WYG_018-14b>
弱而小弱顧能得之强大乎今王取之可謂有故乎且
秦以牛田(錢劉/作甲)水通粮其死士皆列之於上地令嚴政
行不可與戰王自圖之王大怒曰夫用百萬之衆攻戰
(三本同/作齊)踰年厯嵗未見一城也今不用兵而得城七十
何故不為趙豹出王召趙勝趙禹而告之曰韓不能守
上黨今其守以與寡人有城市之邑七十二人對曰用
兵踰年未見一城今坐而得城此大利也乃使趙勝徃
受地趙勝至曰敝邑之王使使者臣勝告太守有詔使臣
<pb:KR2e0003_WYG_018-15a>
勝謂曰請以三萬戸之都封太守千戸封縣令諸吏皆
益爵三級民能相集者賜家六金馮亭垂涕而免曰是
吾處三不義也為主守地而不能死而以與人不義一
也主内之秦不順主命不義二也賣主之地而食之不
義三也辭封而入韓謂韓王曰趙聞韓不能守上黨今
發兵已取之矣韓告秦曰趙起兵取上黨秦王怒令公
孫起王齮以兵遇趙於長平
蘇秦為趙王使於秦反三日不得見謂趙王曰秦乃者
<pb:KR2e0003_WYG_018-15b>
過柱山有兩木焉一盖呼侣一盖哭問其故(一本秦/問其故)對
曰吾已大矣年已長矣吾苦夫匠人且以繩墨案規矩
刻鏤我一盖曰此非吾所苦也是故吾事也吾所苦夫
鐵鉆然自入而出夫人者今臣使於秦而三日不見無
有謂(集錢劉/作為)臣為鐵鉆者乎
甘茂為秦約魏以攻韓宜陽又北之趙冷向謂强國曰
不如令趙拘甘茂勿出以與齊韓秦市齊王欲求救宜
陽必效縣狐氏韓欲有宜陽必以路涉端氏賂趙秦王
<pb:KR2e0003_WYG_018-16a>
欲得宜陽不愛名寳且拘茂也且以置公孫赫樗里疾
謂皮相國曰以趙之弱而據之建信君涉孟之讎然者
何也以從為有功也齊不從建信君知從之無功建信
者(一作/君)安能以無功惡秦哉不能以無功惡秦則且出
兵助秦攻魏以楚趙分齊則是强畢矣建信春申從則
無功而惡秦秦分齊齊亡魏則有功而善秦故兩君者
奚擇有功之無功為知哉
或謂皮相國曰魏殺吕遼而衞兵亡其北(一作/比)陽而梁
<pb:KR2e0003_WYG_018-16b>
危河間封不定而齊危文信不得志三晉倍之憂也今
魏恥未滅趙患又起文信侯之憂大矣齊不從三晉之
心疑矣憂大者不計而構心疑者事秦急秦魏之構不
待割而成秦從楚魏攻齊獨吞趙齊趙必俱亡矣
趙王封孟嘗君以武城孟嘗君擇舍人以為武城吏而
遣之曰鄙語豈不曰借車者馳之借衣者被(平聲/叶音)之哉
皆對曰有之孟嘗君曰文甚不取也夫所借衣車者非
親友則兄弟也夫馳親友之車被兄弟之衣文以為不
<pb:KR2e0003_WYG_018-17a>
可今趙王不知文不肖而封之以武城願大夫之徃也
毋伐樹木毋發屋室訾然使趙王悟而知文也謹使可
全而歸之
謂趙王曰三晉合而秦弱三晉離而秦强此天下之所
明也秦之有燕而伐趙有趙而伐燕有梁而伐趙有趙
而伐梁有楚而伐韓有韓而伐楚此天下之所明見也
然山東不能易其路兵弱也弱而不能相壹是何楚之
知山東之愚也是臣所為山東之憂也虎將即禽禽不
<pb:KR2e0003_WYG_018-17b>
知虎之即已也而相鬬兩罷而歸其死於虎故使禽知
虎之即已决不相鬬矣今山東之主不知秦之即已也
而尚相鬬兩敝而歸其國於秦知不如禽逺矣願王熟
慮之也今事有可急者秦之欲伐韓梁東闚於周室甚
惟寐亡(劉本/作忘)之今南攻楚者惡三晉之大合也今攻楚
休而復之已五年矣攘地千餘里今謂楚王茍來舉玉
趾而見寡人必與楚為兄弟之國必為楚攻韓梁反楚
之故地楚王美秦之語怒韓梁之不救已必入於秦有
<pb:KR2e0003_WYG_018-18a>
謀故¶殺(劉作/發)使之趙以燕餌趙而離三晉今王美秦之
言而欲攻燕攻燕食未飽而禍已及矣楚王入秦秦楚
為一東面而攻韓韓南無楚北無趙韓不待伐割挈馬
兔(曽作/免)而西走秦與韓為上交秦禍安(續云改/安作案)移(續云/荀子)
(上不能好其人下不能隆禮安特將學雜識志順詩書/而已耳則末世窮年不免為陋儒而已注安語助猶言)
(抑也或作案荀子多用此字禮記三年問作焉戰國策/謂趙王曰秦與韓為上交秦禍案移於梁矣秦與梁為)
(上交秦禍按攘於趙矣吕氏春秋呉起謂商文曰今置/質為臣其主安重釋璽辭官其主安輕盖當時人通以)
(安為語助或方言耳特猶言直也雜志記之書百家之/說言既不能好其人又不能隆禮直學雜說順詩書而)
<pb:KR2e0003_WYG_018-18b>
(已豈免為陋儒乎/言不知通變也)於梁矣以秦之强有楚韓之用梁不
待伐矣(一無/矣字)割挈馬兔而西走秦與梁為上交秦禍案
攘於趙矣以强秦之有韓梁楚與燕之怒割必深矣國
之舉此臣之所為來臣故曰事有可急為者及楚王之
未入也三晉相親相堅出銳師以戍韓梁西邊楚王聞
之必不入秦秦必怒而循攻楚是秦禍不離楚也便於
三晉若楚王入秦見三晉之大合而堅也必不出楚王
即多割是秦禍不離楚也有利於三晉願王之熟計之
<pb:KR2e0003_WYG_018-19a>
也急趙王因起兵南戍韓梁之西邊秦見三晉之堅也
果不出楚王卬(劉改卬/作印)而多求地
　
　
　
　
　
　
<pb:KR2e0003_WYG_018-19b>
　
　
　
　
　
　
　
　戰國策卷十八

<pb:KR2e0003_WYG_019-1a>
欽定四庫全書
　戰國策卷十九　　　　漢　髙誘　注
　　　　　　　　　　　宋　姚宏　續注
　　趙二¶
蘇秦從燕之趙始合從說趙王曰天下之卿相¶人臣乃
至布衣之士莫不髙賢大王之行義皆願¶奉教陳忠於
前之日乆矣雖然奉陽君妬¶大王不得任事是以¶外賓
(錢劉去/賓字)客遊談之士無敢盡忠於前者今奉陽¶君捐館
<pb:KR2e0003_WYG_019-1b>
舍大王乃今然後得與士¶民相親臣故敢獻其愚効愚
忠為大王計莫若安民無¶事請無庸有為也安民之本
在於擇交擇交<md:KR2e0003_SBCK_006-10a>¶而得則民安擇交不得則民終身不得
安請言¶外患齊秦為兩敵而民不得安倚秦攻齊而¶民
不得安倚齊攻秦而民不得安故夫謀人之主¶伐人之
國常苦出辭斷絶人之交願大¶王慎無出於口也請屏
左右白言所以異¶隂陽而已矣¶大王誠能聽臣燕必致
氈裘狗馬之地齊¶必致海隅魚鹽之地楚必致橘柚雲
<pb:KR2e0003_WYG_019-2a>
夢之地韓魏¶皆可使致封地湯沐之邑貴戚父¶兄皆可
以受封侯夫割地效實五伯之所¶以覆軍禽將而求也
封侯貴戚湯武之所以放殺<md:KR2e0003_SBCK_006-10b>¶而爭也今大王垂拱而兩
有之¶是臣之所以為大王願也大王與秦則秦必弱韓¶
魏與齊則齊必弱楚魏魏弱則割河外¶韓弱則效宜陽
宜陽效則上¶郡絶¶河外割則道不通楚弱則無援此三
策者不可¶不熟計也夫¶¶秦下軹道則南¶陽¶動刼韓包周<md:KR2e0003_SBCK_006-11a>¶則趙自銷鑠據衞取淇則齊必入朝秦欲已得行¶(錢劉/去行)
<pb:KR2e0003_WYG_019-2b>
(字/)於山東則必舉甲而向趙秦甲涉河踰漳據番吾¶則
兵必¶戰於邯鄲之下矣此臣之所以為大王患也當今¶
之時山東之建國莫如趙强趙地方二千里帶甲¶數十
萬車千乘騎萬匹粟支十年西有常山南有¶河漳東有
清河北有燕國燕固弱國不足畏也且¶秦之所畏害於
天下者莫如趙然而¶秦不敢舉兵甲而伐趙者何也畏
韓魏之議其後¶也然則韓魏趙之南䔩也秦之攻韓魏
也則不然¶無有名山大川之限稍稍蠶食之𫝊之國都
<pb:KR2e0003_WYG_019-3a>
而止<md:KR2e0003_SBCK_006-11b>¶矣韓魏不能(錢劉本/無能字)支秦必入臣韓魏臣於秦秦
無韓¶魏之隔禍中於趙矣此臣之所以為大王¶患也臣
聞堯無三夫之分¶¶舜無咫尺之¶地以有天下禹無百人
之聚以王諸侯湯武之卒¶不過三千人車不過三百乘
立為天子誠得其道¶也是故明主外料其(一本無/其字)敵國
之强弱内度其士卒之¶衆寡賢與不肖不待兩軍相當
而勝敗存亡之機¶節(一本無/節字)固己見於胷中矣豈掩(錢/劉)
(作/闇)於衆人之言而以冥¶冥決事哉臣竊以天下地圖案
<pb:KR2e0003_WYG_019-3b>
之諸侯之<md:KR2e0003_SBCK_006-12a>¶地五倍於秦料諸侯之卒十倍於秦六國并
力為¶一西面而攻秦秦破必矣今見破於秦(一¶本無/此四字)西
面而事之見臣於秦¶夫破人之與破於人也臣人之與
臣於人也豈可¶同日而言之哉夫横人者皆欲割諸侯
之地以與¶秦成與秦成則高臺榭美宫室聽竽瑟之音察
五音之和前有軒轅¶後有長庭(一本改/庭作姣)美人巧笑卒有
秦患而不與其憂是故横人日夜務以秦權恐喝諸侯
以¶求割地願大王之熟計之也臣聞明主絶疑去讒屏<md:KR2e0003_SBCK_006-12b>¶
<pb:KR2e0003_WYG_019-4a>
流言之迹塞朋黨之門故尊主廣地强兵之計臣¶得陳
忠於前矣故竊為大王計莫如一韓魏齊楚¶燕趙六國
從親以擯畔秦令天下之將相相與㑹¶於洹水之上通
質刑白馬以盟之約曰¶秦攻楚齊魏各出銳師以佐之
韓絶食道趙涉河¶漳燕守常山之北秦攻韓魏則楚絶
其後齊出銳¶師以佐之趙涉河漳燕守雲中秦攻齊則
楚¶絶其後韓守成臯魏塞午道¶¶趙涉¶河漳博闗<md:KR2e0003_SBCK_006-13a>¶燕出銳
師以佐之秦攻燕則趙守常山楚¶軍武闗齊涉渤海韓
<pb:KR2e0003_WYG_019-4b>
魏出銳師以佐之秦攻趙則¶韓軍宜陽楚軍武闗魏軍
河外齊涉渤海燕出銳¶師以佐之諸侯有先背約者五
國共伐之六國從¶親以擯秦秦必不敢¶出兵於函谷闗
以害山東矣如是則伯業成矣趙¶王曰寡人年少莅國
之日淺未嘗得聞社稷之長¶計今上客有意存天下安
諸侯寡人敬以國從乃¶封蘇秦為武安君飾車百乘黄
金千鎰白璧百雙¶錦繡千純以約諸侯
秦攻趙蘇子為(一本無/為字)謂秦王曰臣聞明王之於其民
<pb:KR2e0003_WYG_019-5a>
也博論而技藝之是故官無乏事而力不困於其言也
多聽而時用之是故事無敗業而惡不章臣願王察臣
之所謁而効之於一時之用也臣聞懐重寳者不以夜
行任大功者不以輕敵是以賢者任重而行恭知者功
大而辭順故民不惡其尊而世不妬其業臣聞之百倍
之國者民不樂後也功業髙世者人主不再行也力盡
之民仁者不用也求得而反靜聖主之制也功大而息
民用兵之道也今用兵終身不休力盡不罷趙怒必於
<pb:KR2e0003_WYG_019-5b>
其已邑趙僅存哉然而四輪之國也今雖得邯鄲非國
之長利也意者地廣而不耕民羸而不休又嚴之以刑
罰則雖從而不止矣語曰戰勝而國危者物不斷也功
大而權輕者地不入也故過任之事父不得於子無已
之求君不得於臣故微之為著者强察乎息民之為用
者伯明乎輕之為重者王秦王曰寡人案兵息民則天
下必為從將以逆秦蘇¶子曰臣有以知天下之不能為
從以逆秦也臣以田單如耳為大過也<md:KR2e0003_SBCK_006-13b>¶豈獨田單如耳
<pb:KR2e0003_WYG_019-6a>
為大過哉天下之主亦盡過矣夫慮收亡(曽改亡/作破)齊罷
楚敝魏與不可知之趙欲以窮秦折韓臣以為至愚也
夫齊威宣世之賢主也徳博而地廣國富而周民將武
而兵强宣王用之後富韓威魏以南伐楚西攻秦為齊
兵困於殽塞之上十年攘地秦人逺迹不服而齊為虛
戾夫齊兵之所以破韓魏之所以僅存者何也是則伐
楚攻秦而後受其殃也今富非有齊威宣之餘也精兵
非有富韓勁魏之庫也而將非有田單司馬之慮也収破
<pb:KR2e0003_WYG_019-6b>
齊罷楚弊魏不可¶知之趙欲以窮秦折韓臣以為至誤
臣以¶¶¶從一不可成也客有<md:KR2e0003_SBCK_006-14a>¶難者今臣有患於世夫刑名
之家皆曰白馬非馬也已如白馬實馬乃使有白馬之
為也此臣之所患也昔者秦人下兵攻懐服其人三國
從¶之趙奢鮑佞(一作/接)將楚有四人起而從之臨懐而不
救秦人去而不從不識三國之憎秦而愛懐邪忘其憎
懐而愛秦邪夫攻而不救去而不從是以三國之兵困
而趙奢鮑接之能也故裂地以敗於齊田單將齊之良
<pb:KR2e0003_WYG_019-7a>
以兵横行於中十四年終身¶不敢設兵以攻秦折韓也
而馳於封内不識從之一成惡存也於¶¶是秦王¶解兵不
出於境諸侯休¶天下安二十九年不相攻¶¶¶
張儀為秦連横說趙王曰敝邑秦王使臣敢獻書¶於大
王御史¶¶大王收率天下以擯秦秦兵不¶敢出函谷闗十
五年矣大王之威¶行於天下山東敝邑恐懼懾伏繕(一/作)
(綴/)甲厲¶兵飾車騎習馳射力田積粟守四封之内(三本/同無)
(之内/字)愁居懾<md:KR2e0003_SBCK_006-15a>¶處不敢動摇唯大王有意督過之也今¶秦
<pb:KR2e0003_WYG_019-7b>
以大王之力西舉巴蜀并漢中東收¶兩周而西遷九鼎
守白馬之津¶秦雖辟逺然而(三本同/無而字)心忿悁含怒之日
乆矣今寡¶君有敝甲鈍兵¶軍於澠池願渡河踰漳據畨
吾迎戰邯鄲之下願¶以甲子之日合戰以正殷紂之事
敬使臣先以聞¶於左右凡大王之所信以為從者恃蘇
秦之計¶熒惑諸侯以是為非以非為是¶欲反覆齊國而
不能自令車裂於齊之市夫天下之不可一亦明矣今
楚與秦為昆弟之國<md:KR2e0003_SBCK_006-15b>¶而韓魏稱為東蕃之臣齊獻魚鹽
<pb:KR2e0003_WYG_019-8a>
之地此¶斷趙之右臂也夫斷右臂而求與人鬬失其黨
而¶孤居求欲無危豈可得哉今秦𤼵三將軍一軍塞¶午
道告齊使興師度清河軍於邯鄲之東¶一軍軍於成臯
敺韓魏而軍於河外¶一軍軍於澠池約曰四國為一以
攻趙¶破趙而四分其地是故不敢匿意隱情先以聞於¶
左右臣切為大王計莫如與秦遇於澠池¶面相見而身
相結也臣請案兵無攻願大王之定¶計趙王曰先王之
時奉陽君相專權擅¶勢蔽晦先王獨制官事寡人宫居
<pb:KR2e0003_WYG_019-8b>
屬於師傅不得<md:KR2e0003_SBCK_006-16a>¶與國謀先王弃羣臣寡人年少奉祠祭
之日淺私¶心固竊疑焉以為一從不事秦非國之長利
也乃¶且願變心易慮剖地謝前過以事秦方將約車趨¶
行而適聞使者之明詔於是乃以車三百乘¶入朝澠池
割河間以事秦¶¶
武靈<md:KR2e0003_SBCK_006-16b>¶王平晝閒居肥義¶侍坐曰王慮世¶事之變權甲兵
之用念簡襄之迹計胡狄之¶利乎(曽本添/乎字)王曰(曽本添/曰字)
嗣立不㤀先德君之道也¶錯質務明主之長臣之論也
<pb:KR2e0003_WYG_019-9a>
是以賢君靜而¶(一本無/而字)有道民便事之教動有明古先¶
世之功為人臣者窮有弟長辭讓之節通有補民益主
之業此兩者君臣之分也今吾欲¶繼襄主之業啟胡翟
之鄉而卒世不見也¶敵弱者用力¶少而功多可以無盡
百姓之勞而享徃古之勲夫¶有髙世之功者必負遺俗
之累有獨知¶之慮者必被庶人之恐今吾¶將胡服騎射
以教百姓而世必議寡人矣¶(曽本改矣字/作奈何二字)肥義曰臣聞
之疑事無¶功疑行無名今王即定負遺俗之慮殆毋顧
<pb:KR2e0003_WYG_019-9b>
天下之議矣夫論至徳者不和於俗成大¶功者不謀於
衆昔舜舞有苗<md:KR2e0003_SBCK_006-17b>¶而禹袒入祼國非¶以養欲而樂志也欲
以論徳而要功也愚¶者闇於成事智者見於未萌王其
遂行之王曰寡¶人非疑胡服也吾恐天下笑之狂夫之
樂知者哀¶焉愚者之笑賢者戚焉世有順我者¶則胡服
之功未可知也雖敺世以笑我胡地¶中山吾必有之王
遂胡服使王孫¶緤告公子成曰寡人胡服且將以朝亦
欲叔之服¶之也家聽於親國聽於君古今之公行也子
<pb:KR2e0003_WYG_019-10a>
不反¶親臣不逆主先王之通誼也今寡人作教易服而¶
叔不服吾恐天下議之也夫制國有常而利民為<md:KR2e0003_SBCK_006-18a>¶本從
政有經而令行為上故明徳在於論賤行政¶在於信貴
今胡服之¶意非以養欲而樂志也事有所出(曽本出/改作止)功
有所止(曽本止/¶改作出)事成功立然後徳且見也今¶寡人恐叔
逆從政之經以輔公叔之議且¶寡人聞之事利國者行
無邪因貴戚者名不累故¶寡人願募公叔之義以成胡
服之功使緤謁之叔¶請服焉公子成再拜曰臣固聞王
<pb:KR2e0003_WYG_019-10b>
之胡服¶也不佞寢疾不能趨走是以不先進王今命之
臣¶固敢竭其愚忠臣聞之中國者聰明叡知之所居¶也
萬物財用之所聚也賢聖之所教也仁義之所<md:KR2e0003_SBCK_006-18b>¶施也詩
書禮樂之所用也異敏技藝之所試也¶逺方之所觀赴
也蠻夷之所義行也¶今王釋此而襲逺方之¶服變古之
教易古之道逆人之心畔學者離中國¶臣願大王圖之
使者報王王曰吾固聞叔之病也¶即之公叔成家自請
之曰夫服者所以便用也禮¶者所以便事也是以聖人
<pb:KR2e0003_WYG_019-11a>
觀其鄉而順宜因其事¶而制禮所以利其民而厚其國
也被(三本同/作祝)髪文身錯臂¶左衽(錢劉無錯臂二字錯臂/一作拃面孔衍作右臂)¶
(左衽右袒/其臂也)甌(一作/林)¶越¶¶(後語作臨越注云臨亦百越之一/名也戰國策作林今俗尚稱林奴)
(臨林今雷/州左側)之民也黒齒雕題¶鯷冠秫縫(曽作鯷冠秫縫/一作鮭冠黎緤)
(史記作却冠秫絀注戰國䇿作&KR1045;縫亦縫紩之别名鈢/者綦鍼也古字多假借故作秫絀耳盖言女工鍼縷之)
(麤拙/也)¶大呉之國也禮服不同其便一也是¶以鄉異而用
變事異而禮易是故聖人茍可以利¶其民不一其用果
可以便其事不同其禮儒者一¶師而禮異中國同俗而
<pb:KR2e0003_WYG_019-11b>
教離又况山谷之便(孫作/士)乎故¶去就之變知者不能一
逺近之服賢聖不能同窮¶鄉多異曲學多辨不知而不
疑異於已而不非者公於求善也今卿之所言者俗<md:KR2e0003_SBCK_006-19b>¶也
吾之所言者所以制俗也今吾國東有河薄洛之¶水¶與
齊中¶山同之而無舟檝之用自常山以至代上黨東有¶
燕東胡之境西有樓煩秦韓之邊¶¶¶而無騎射之備故寡
人且聚舟檝之用求水¶居之民以守河薄洛之水變服
騎射以備其參胡(續云史備燕三/胡秦韓之邊)樓煩秦韓之邊¶且昔
<pb:KR2e0003_WYG_019-12a>
者簡主不塞晉陽以及<md:KR2e0003_SBCK_006-20a>¶上黨而襄王兼戎取代(集劉錢/作簡主)
(實晉陽而襄/主兼戎取代)以攘諸胡此愚¶知之所明也先時中山負
齊之强兵侵掠吾地係¶累吾民引水圍鄗非社稷¶之神
靈即鄗幾不守先王忿之其怨未能報也今¶騎射之服
近可以備上黨之形逺可以報中山之¶怨而叔也順中
國之俗以逆簡襄之意惡變服之¶名而㤀國事之恥非
寡人所望於子公子成再拜¶稽首曰臣愚不達於王之
議敢道世俗之間(一作/聞)¶今欲繼簡襄之意以順先王之
<pb:KR2e0003_WYG_019-12b>
志臣敢¶不聽令再拜乃賜胡服趙文進諫曰農夫勞¶而
君子養焉政之經也愚者陳意而知<md:KR2e0003_SBCK_006-20b>¶者論焉教之道也
臣無隱忠君無蔽言國之¶祿也臣雖愚願竭其忠王曰
慮無惡擾¶忠無過罪子其言乎趙文曰當世¶輔俗古之
道也衣服有常禮之制也循¶¶法無愆民之職也三者先¶
聖之所以教今君釋此而襲逺方之服變古之教¶易古
之道故臣願王之圖之王曰子言世俗之間¶常民溺於
習俗學者沈於所聞此兩者¶所以成官而順政也非所
<pb:KR2e0003_WYG_019-13a>
以觀逺而論¶始也且夫三代不同服而王五伯不同教
而政知<md:KR2e0003_SBCK_006-21a>¶者作教而愚者制焉賢者議俗不肖者拘¶焉夫
制於服之民不足與論心拘於俗之衆不足¶與致意故
勢與俗化而禮與變俱聖人之道也承¶教而動循法無
私民之職也知學之人能¶與聞遷達於(一無/於字)禮之變能
與時化故為己¶者不待人制今者不法古子其釋之趙
造諫曰隱¶忠不竭奸之屬也以私誣國賤(劉改賤/作賊)之𩔖
也犯姦¶者身死賤(劉改賤/作賊)國者族宗反(劉本無/反字)¶此兩者
<pb:KR2e0003_WYG_019-13b>
先聖之明刑臣下之大罪也臣雖愚願盡¶其忠無遁其
死王曰竭意不諱忠也上¶無蔽言明也忠不辟危明不
距人子其言乎趙造<md:KR2e0003_SBCK_006-21b>¶曰臣聞之聖人不易民而教知者
不變俗而動因¶民而教者不勞而成功據俗而動者慮
徑而¶易見也今王易初不循俗胡服不顧世¶非所以教
民而成禮也且服竒者志淫俗辟者亂¶民是以莅國者
不襲竒辟之服中國不近蠻夷之¶行非所以教民而成
禮者也且循法無過脩(一作/循)禮無¶邪臣願王之圖之王
<pb:KR2e0003_WYG_019-14a>
曰古今不同俗何古之法帝¶王不相襲何禮之循宓戲
神農教而不誅黄帝堯¶舜誅而不怒及至三王觀時而
制法因事而制禮¶法度制令各順其宜衣服器械各便
其用故禮(一¶作/理)世不必一其(一本無/其字)道(劉作後世/不一其道)便國
不必法古聖人<md:KR2e0003_SBCK_006-22a>¶之興也不相襲而王夏殷之衰也不易
禮而滅然¶則反古未可非而循禮未足多也且服竒而
志淫¶是鄒魯無竒(錢改竒/作袤)行也(曽集無/也¶¶¶字)¶俗辟而民易是
呉越無俊民也是以聖人利身之¶謂服便事之謂教進
<pb:KR2e0003_WYG_019-14b>
退之謂節衣服之制所以¶齊常民非所以論賢者也¶故
聖與俗流賢與變俱諺曰以書¶為御者不盡於馬之情
以古制今者不達於事之變故<md:KR2e0003_SBCK_006-22b>¶循法之功不足以髙世
法古之學不足以制今子¶其勿反也<md:KR2e0003_SBCK_006-23b>¶王立周紹為𫝊曰寡人始行縣過畨吾當子為¶子之時
踐石以上者皆道子¶之孝故寡人問子以璧遺子以酒
食而求<md:KR2e0003_SBCK_006-24a>¶見子子謁病而辭人有言子者曰父之孝子君
之¶忠臣也故寡人以子之知慮為辨足以道人危足¶以
<pb:KR2e0003_WYG_019-15a>
持難忠可以寫意信可¶以逺期詩云服難以勇治亂以
知事¶之計也立傅以行教少以學義之經也循計之¶事
佚而不累訪¶議之行窮而不憂¶¶故寡人欲子之胡服以傅
王子¶周紹曰王失論矣非賤臣所敢任也王曰選子¶
莫若父論臣莫若君君寡人也周紹曰立傅之道<md:KR2e0003_SBCK_006-24b>¶六王
曰六者何也周紹曰知慮不躁達於變身行¶寛惠達於
禮威嚴不足以易於位重¶利不足以變其心恭於教而
不快和於下而¶不危六者傅之才而臣無一焉隱中不
<pb:KR2e0003_WYG_019-15b>
竭臣之罪也傅¶命僕官以煩有司吏之恥也王請更論¶
王曰知此六者所以使子周紹曰乃國未通於王¶胡服
雖然臣王之臣也而王重命之臣敢不¶聽令乎再拜賜
胡服王曰寡人以王子為子任欲¶子之厚愛之無所見
醜御道之以行義勿令溺苦¶於學事<md:KR2e0003_SBCK_006-25a>¶君者順其意不逆
其志事先者明其髙不倍¶其孤故有臣可命其國之祿
也子能行是以事寡人者畢矣書曰去邪無疑任賢勿
貳寡人¶與子不用人矣遂賜周紹胡服衣冠貝帶黄金
<pb:KR2e0003_WYG_019-16a>
師比以傅¶王子也(續云史記匈奴𫝊漢遺單于有黄金/飾貝帶一飾漢書要義曰腰中大帶)
(黄金&KR0487;紕一徐廣曰或作犀毗注引戰國䇿趙武靈王/賜周紹¶貝帶黄金師比延篤¶云¶胡革帶鈎也則此帶鈎)
(亦名師比則&KR0487;犀與師/並相近而說各異耳)<md:KR2e0003_SBCK_006-25b>¶趙燕後胡服王令讓之曰事主之行竭意盡力¶微諫而
不譁應對而不怨不逆上以自伐不立¶私以為名子道
順而不拂臣行讓而不爭子用私¶道者家必亂臣用私
義者國必危反親以為行慈¶父不子逆主以自成惠主
不臣也寡人胡服¶子獨弗服逆主罪莫大焉以從政為
<pb:KR2e0003_WYG_019-16b>
累以逆主為髙行私莫大焉故寡人恐親犯刑戮之罪¶
以明有司之法趙燕再拜稽首¶曰前吏命胡服施及賤
臣臣以失令過期更¶(一作/史)不用侵辱教<md:KR2e0003_SBCK_006-26a>¶王之惠也臣敬
循(一作/□)衣服以待令日¶¶
王破原陽以為騎邑牛贊¶¶進諫曰國有固籍兵有常經¶
變籍則亂失經則弱今王破原陽以為騎邑是變¶籍而
棄經也且習其兵者輕其敵¶便其用者易其難今民便
其用而¶王變之是損(一作/捐)君而弱國也故利不百者不
<pb:KR2e0003_WYG_019-17a>
變俗功¶不什者不易器今王破卒散兵¶以奉騎射臣恐
其攻獲之利不如所失之費也王¶曰古今異利逺近易
用隂陽不同道四時不<md:KR2e0003_SBCK_006-26b>¶一宜故賢人觀時而不觀於時
制兵而不制於兵子知官府之籍不知器械之利¶知兵
甲之用不知隂陽之宜¶¶故兵不當於用何兵之不可易
教¶不便於事何俗之不可變昔者先君襄主與代交¶地
城境封之名曰無窮之門所以¶昭後而期逺也令重甲
循(一作/脩)兵¶不可以踰險仁義道徳不可以來朝吾聞信
<pb:KR2e0003_WYG_019-17b>
不棄功¶知不遺時今子以官府之籍亂寡人之事非子
所<md:KR2e0003_SBCK_006-27a>¶知牛贊再拜稽首曰臣敢不聽令乎至(集劉/作王)遂胡服
率¶騎入胡出於遺遺之門踰九¶限之固絶五徑之險至
榆中辟地千里
　
　
　
　戰國策卷¶十九

<pb:KR2e0003_WYG_020-1a>
欽定四庫全書
　戰國策卷二十　　　　漢　髙誘　注
　　　　　　　　　　　　宋　姚宏　續注
　　趙三
趙惠文王三十年相都平君田單問趙奢曰吾非不說¶
將軍之兵法也所以不服者獨將軍之用衆用衆¶者使
民不得耕作糧食輓賃不可給也¶¶此坐而自破之道也
非單之所為也單聞之帝王之兵所用者不過三萬而
<pb:KR2e0003_WYG_020-1b>
天下服矣今將軍必負十萬二十萬之衆乃用之此單
之所不服也馬服曰君非徒不達於兵也又不明其時
勢夫呉干之劒(續云荀子注引/作呉干將之劒)肉試則斷牛馬金試則
截盤匜薄之柱上而擊之則折為三質之石上而擊之
則碎為百今以三萬之衆而應强國之兵是薄柱擊石
之𩔖也且夫呉干之劒材難夫無脊之厚而鋒不入無
脾之薄而刃不斷兼有是兩者無釣竿鐔䝉須(曽作/頃)之
便操其刃而刺則未入而手斷君無十萬二十萬之衆
<pb:KR2e0003_WYG_020-2a>
而為此釣竿鐔䝉須(曽作/頃)之便而徒以三萬行於天下
君焉能乎且古者四海之内分為萬國城雖大無過三
百丈(集作/三丈)者人雖衆無過三千家者而以集兵三萬距
此奚難哉今取古之為萬國者分以為戰國七能具數
十萬之兵曠日持乆數嵗即君之齊巳齊以二十萬之
衆攻荆五年乃罷趙以二十萬之衆攻中山五年乃歸¶
今者<md:KR2e0003_SBCK_006-27b>¶齊¶韓相方而國圍攻焉豈有敢曰我其以三萬救
是者乎哉今千丈之城萬家之邑相望也而索以三萬
<pb:KR2e0003_WYG_020-2b>
之衆圍千丈之城不存其一角而野戰不足用也君將
以此何之都平君喟然大息曰單不至也¶¶¶¶¶
趙使仇赫之秦請相魏冉宋¶突謂仇赫曰秦不¶聽樓緩
必怨公公不若隂辭樓子曰請¶無急秦王秦王見趙之
相魏冉之不<md:KR2e0003_SBCK_006-28a>¶急也且不聽公言也是事而不成魏冉固
德公¶矣
齊破燕趙欲存之樂毅¶¶謂趙王曰今無約而攻齊齊必
讎趙不如請以河東易燕地於齊趙有河北齊有河東
<pb:KR2e0003_WYG_020-3a>
燕趙必不爭矣是二國親也以河東之地强齊以燕以
(劉去/以字)趙輔之天下憎¶之必皆事王以伐齊是因天下以
破齊也王曰善乃以河東易齊楚魏憎之令淖滑惠施
之趙請伐齊而存燕
秦攻趙藺離石祁拔趙以公子郚為質於秦而請内焦
(一作/應)黎牛狐之城以易藺離石祁於趙趙背秦不予焦
(一作/應)黎牛狐秦王怒令公子繒請地趙王乃令鄭朱對
曰夫藺離石祁之地曠逺於趙而近於大國有先王之
<pb:KR2e0003_WYG_020-3b>
明與先臣之力故能有之今寡人不逮其社稷之不能
恤安能收恤藺離石祁乎寡人有不令之臣實為此事
也非寡人之所敢知卒倍秦秦王大怒令衞胡易伐趙¶¶¶
攻閼¶¶¶與趙奢將救¶之魏令公¶¶¶¶¶¶子咎以<md:KR2e0003_SBCK_006-29b>¶銳師居安邑以¶挾
秦秦敗於閼與反攻魏幾㢘頗救¶幾大敗秦師
富<md:KR2e0003_SBCK_006-30a>¶丁欲以趙合齊魏樓緩欲以趙合秦楚富丁恐¶主父
之聽樓緩而合秦楚也司馬淺為富丁謂¶王父曰不如
以順齊今我不順齊伐秦¶秦楚必合而攻韓魏韓魏告
<pb:KR2e0003_WYG_020-4a>
急於齊<md:KR2e0003_SBCK_006-30b>¶齊不欲伐秦必以趙為辭則伐秦者趙也韓魏
必怨趙齊之兵不西韓必聽秦違齊違齊而親兵必歸
於趙矣今我順而齊不西韓魏必絶齊絶齊則皆事我
且我順齊齊無而西日者樓緩坐魏三月不能散齊魏
之交今我順而齊魏果西是罷齊敝秦也趙必為天下
重國主父曰我與三國攻秦是俱敝也曰不然我約三
國而吿之秦以未構中山也三國欲伐秦之果也必聽
我欲和我中山聽之¶是我以王因饒中山而取地¶也中
<pb:KR2e0003_WYG_020-4b>
山不聽三國必絶之¶是中山孤也三國不能和我雖少
出兵可也我分¶兵而孤樂中山中山必亡我¶已亡中山
而以餘兵與三國攻秦是我一舉而¶兩取地於秦中山也¶¶
魏因富丁且合於秦趙恐¶請效地於魏而聽薛公教
子欬¶謂李兌曰趙畏横之合也故欲效地<md:KR2e0003_SBCK_006-31a>¶於魏而聽薛
公公不如令主父以地資周最而請¶相之於魏周最以
天下辱秦者也今相魏魏秦必¶虛矣齊魏雖勁無秦¶不
能傷趙魏王聽是輕齊¶也秦魏雖勁無齊不能得趙此
<pb:KR2e0003_WYG_020-5a>
利於趙而便於周最也¶
魏使人因平原君請從於趙三言之趙王不聽出遇虞
卿曰為入必語從虞卿入王曰今者平原君為魏請從
寡人不聽其於子何如虞卿曰魏過矣王曰然故寡人
不聽虞卿曰王亦過矣王曰何也曰凡强弱之舉事强
受其利弱受其害今魏求從而王不聽是魏求害而王
辭利也臣故曰魏過王亦過矣
平原君請(劉本請/作謂)馮忌曰吾欲北伐上黨出兵攻燕何
<pb:KR2e0003_WYG_020-5b>
如馮忌對曰不可夫以秦將武安君公孫起乘七勝之
威而與馬服之子戰於長平之下大敗趙師因以其餘
兵圍邯鄲之城趙以亡敗之餘衆収破軍之敝守而秦
罷於邯鄲之下趙守而不可拔者以攻難而守者易也
今趙非有七克之威也而燕非有長平之禍也今七敗
之禍未復而欲以罷趙攻强燕是使弱趙為强秦之所
以攻而使强燕為弱趙之所以守而强秦以休兵承趙
之敝此乃强呉之所以亡而弱越之所以霸故臣未見
<pb:KR2e0003_WYG_020-6a>
燕之可攻也平原君曰善哉
平原君謂平陽君曰公子牟游於秦且東而辭應侯應
侯曰公子將行矣獨無以教之乎曰且微君之命命之
也臣固且有效於君夫貴不與富期而富至富不與粱
肉期而粱肉至粱肉不與驕奢期而驕奢至驕奢不與
死亡期而死亡至累世以前坐此者多矣應侯曰公子
之所以教之者厚矣僕得聞此不㤀於心願君之亦勿
㤀也平陽君曰敬諾
<pb:KR2e0003_WYG_020-6b>
秦攻趙於長平大破之引兵而歸因使人索六城於趙
而講趙計未定樓緩新從秦來趙王與樓緩計之曰與
秦城何如不與何如樓緩辭讓曰此非人臣之所能知
也王曰雖然試言公之私樓緩曰王亦聞夫公甫文伯
母乎公甫文伯官於魯病死婦人為之自殺於房中者
二八其母聞之不肯哭也相室曰焉有子死而不哭者
乎其母曰孔子賢人也逐於魯是人不隨今死而婦人
為死者十六人若是者其於長者薄而於婦人厚故從
<pb:KR2e0003_WYG_020-7a>
母言之之為賢母也從婦言之必不免為妬婦也故其
言一也言者異則人心變矣今臣新從秦來而言勿與
則非計也言與之則恐王以臣之為秦也故不敢對使
臣得為王計之不如予之王曰諾虞卿聞之入見王王
以樓緩言告之虞卿曰此飾說也秦既解邯鄲之圍而
趙王入朝使趙郝(音釋/作赦)約事於秦割六縣而講王曰何
謂也虞卿曰秦之攻趙也倦而歸乎王以(錢劉去王以/字添亡字)
其力尚能進愛王而不攻乎王曰秦之攻我也不遺餘
<pb:KR2e0003_WYG_020-7b>
力矣必以倦而歸也虞卿曰秦以其力攻其所不能取
倦而歸王又以其力之所不能攻以資之是助秦自攻
也來年秦復攻王王無以救矣王又以虞卿之言告樓
緩樓緩曰虞卿能盡知秦力之所至乎誠知秦力之不
至此彈丸之地猶不予也令秦來年復攻王得無割其
内而媾乎王曰誠聽子割矣子能必來年秦之不復攻
我乎樓緩對曰此非臣之所敢任也昔者三晉之交於
秦相善也今秦釋韓魏而獨攻王王之所以事秦必不
<pb:KR2e0003_WYG_020-8a>
如韓魏也今臣為足下解負親之攻啟闗通幣齊交韓
魏至來年而王獨不取於秦王之所以事秦者必在韓
魏之後也此非臣之所敢任也王以樓緩之言告虞卿
曰樓緩言不媾來年秦復攻王得無更割其内而媾今
媾樓緩又不能必秦之不復攻也雖割何益來年復攻
又割其力之所不能取而媾也此自盡之術也不如無媾
秦雖善攻不能取六城趙雖不能守而不至失六城秦
倦而歸兵必罷我以六城收天下以攻罷秦是我失之
<pb:KR2e0003_WYG_020-8b>
於天下而取償於秦也吾國尚利孰與坐而割地自弱
以强秦今樓緩曰秦善韓魏而攻趙者必王之事秦不
如韓魏也是使王嵗以六城事秦也即坐而地盡矣來
年秦復求割地王將予之乎不與則是弃前資而挑秦
禍也與之則無地而給之語曰强者善攻而弱者不能
自守今坐而聽秦秦兵不敝而多得地是强秦而弱趙
也以益愈强之秦而割愈弱之趙其計固不止矣且秦
虎狼之國也無禮義之心其求無已而王之地有盡以
<pb:KR2e0003_WYG_020-9a>
有盡之地給無已之求其勢必無趙矣故曰此飾說也
王必勿與王曰諾樓緩聞之入見於王王又以虞卿言
告之樓緩曰不然虞卿得其一未知其二也夫秦趙構
難而天下皆說何也曰我將因强而乘弱今趙兵困於
秦天下之賀戰者則必盡在於秦矣故不若亟割地求
和以疑天下慰秦心不然天下將因秦之怒秦(乘作/)趙
之敝而𤓰分之趙且亡何秦之圖王以此斷之勿復計
也虞卿聞之又入見王曰危矣樓子之為秦也夫趙兵
<pb:KR2e0003_WYG_020-9b>
困於秦又割地為和是愈疑天下而何慰秦心哉是不
亦大示天下弱乎且臣曰勿予者非固勿予而已也秦
索六城於玉王以五城賂齊齊秦之深讎也得王五城
并力而西擊秦也(劉本去/也字)齊之聽王不待辭之畢也是
王失於齊而取償於秦(孫本抹去/此十字)一舉結三國之親而
與秦易道也趙王曰善因發虞卿東見齊王與之謀秦
虞卿未反秦之使者已在趙矣樓緩聞之逃去
秦攻趙平原君使人請救於魏信陵君發兵至邯鄲城
<pb:KR2e0003_WYG_020-10a>
下秦兵罷虞卿為平原君請益地謂趙王曰夫不鬬一
卒不頓一㦸而解二國患者平原君之力也用人之力
而㤀人之功不可趙王曰善將益之地公孫龍聞(劉添/聞字)
之見平原君曰君無覆軍殺將之功而封以東武城趙
國豪傑之士多在君之右而君為相國者以親故夫君
封以東武城不讓無功佩趙國相印不辭無能一解國
患欲求益地是親戚受封而國人計功也為君計者不
如勿受便平原君曰謹受令乃不受封
<pb:KR2e0003_WYG_020-10b>
秦趙戰於長平趙不勝亡一都尉趙王召樓昌與虞卿
曰軍戰不勝尉復死寡人使卷甲而趍之何如樓昌曰
無益也不如發重使而為媾虞卿曰夫言媾者以為不
媾者軍必破而制媾者在秦且王之論秦也欲破王之
軍乎其不邪王曰秦不遺餘力矣必且破趙軍虞卿曰
王聊聽臣發使出重寳以附楚魏楚魏欲得王之重寳
必入吾使趙使入楚魏秦必疑天下合從也且必恐如
此則媾乃可為也趙王不聽與平陽君為媾發鄭朱入
<pb:KR2e0003_WYG_020-11a>
秦秦内之趙王召虞卿曰寡人使平陽君媾秦秦已内
鄭朱矣子以為奚如虞卿曰王必不得媾軍必破矣天
下之賀戰勝者皆在秦矣鄭朱趙之貴人也而入於秦
秦王與應侯必顯重以示天下楚魏以趙為媾必不救
王秦知(一本去/秦知字)天下不救王則媾不可得成(一無/成字)也趙卒
不得媾軍果大敗王入秦秦留趙王而后許之媾
秦圍趙之邯鄲魏安釐王使將軍晉鄙救趙畏秦止於
蕩(錢劉改/蕩作湯)隂不進魏王使客將軍辛垣衍間入邯鄲因
<pb:KR2e0003_WYG_020-11b>
平原君謂趙王曰秦所以急圍趙者前與齊湣王爭强
為帝已而復歸帝以齊故今齊湣王已益弱方今唯秦
雄天下此非必貪邯鄲其意欲求為帝趙誠發使尊秦
昭王為帝秦必喜罷兵去平原君猶豫未有所決此時
魯仲連適游趙㑹秦圍趙聞魏將欲令趙尊秦為帝乃
見平原君曰事將奈何矣平原君曰勝也何敢言事百
萬之衆折於外今又内圍邯鄲而不能(曽本添/能字)去魏王
使將軍辛垣衍令趙帝秦今其人在是勝也何敢言事
<pb:KR2e0003_WYG_020-12a>
魯連曰始吾以君為天下之賢公子也吾乃今然后知
君非天下之賢公子也梁客辛垣衍安在吾請為君責
而歸之平原君曰勝請召而見之(錢劉作為/召而見之)於先生平
原君遂見辛垣衍曰東國有魯連先生其人在此勝請為
紹介而見之於將軍(錢劉作請為紹/交之於將軍)辛垣衍曰吾聞魯
連先生齊國之髙士也衍人臣也使事有職吾不願見
魯連先生也平原君曰勝已泄之矣辛垣衍許諾魯連
見辛垣衍而無言辛垣衍曰吾視居此圍城之中者皆
<pb:KR2e0003_WYG_020-12b>
有求於平原君者也今吾視先生之玉貌非有求於平
原君者曷為乆居此圍城之中而不去也魯連曰世以
鮑焦無從容而死者皆非也今衆人不知則為一身彼
秦者棄禮義而上首功之國也權使其士虜使其民彼
則肆然而為帝過而遂正於天下則連有赴東海而死
矣吾不忍為之民也所為見將軍者欲以助趙也辛垣
衍曰先生助之奈何魯連曰吾將使梁及燕助之齊楚
則固助之矣辛垣衍曰燕則吾請以從矣若乃梁則吾
<pb:KR2e0003_WYG_020-13a>
乃梁人也先生惡能使梁助之耶魯連曰梁未睹秦稱
帝之害故也使梁睹秦稱帝之害則必助趙矣辛垣衍
曰秦稱帝之害將奈何魯仲連曰昔齊威王嘗為仁義
矣率天下諸侯而朝周周貧且微諸侯莫朝而齊獨朝
之居嵗餘周烈王崩諸侯皆弔齊後徃周怒赴於齊曰
天崩地拆天子下席東藩之臣田嬰齊後至則斮之威
王勃然怒曰叱嗟而母婢也卒為天下笑故生則朝周
死則叱之誠不忍其求也彼天子固然其無足怪辛垣
<pb:KR2e0003_WYG_020-13b>
衍曰先生獨未見夫僕乎十人而從一人者寧力不勝
智不若耶畏之也魯仲連曰然梁之比於秦若僕耶辛
垣衍曰然魯仲連曰然吾將使秦王烹醢梁王辛垣衍
怏然不悅曰嘻亦太甚矣先生之言也先王又惡能使
秦王烹醢梁王魯仲連曰固也待吾言之昔者鬼侯
鄂侯文王紂之三公也鬼侯有子而好故入之於紂紂
以為惡醢鬼侯鄂侯爭之急辨之疾故脯鄂侯文王聞
之喟然而嘆故拘之於牖里之庫百日而欲令(錢本添/令字)
<pb:KR2e0003_WYG_020-14a>
之死曷為與人俱稱帝王卒就脯醢之地也齊閔王將
之魯夷維子執策而從謂魯人曰子將何以待吾君魯
人曰吾將以十太牢待子之君維子曰子安取禮而來
待吾君彼吾君者天子也天子巡狩諸侯辟舍納于筦
鍵攝衽抱几視膳於堂下天子已食退而聽朝也魯人
投其籥不果納不得入於魯將之薛假涂於鄒當是時
鄒君死閔王欲入弔夷維子謂鄒之孤曰天子弔主人
必將倍殯柩設北面於南方然后天子南面弔也鄒之
<pb:KR2e0003_WYG_020-14b>
羣臣曰必若此吾將伏劒而死故不敢入於鄒鄒魯之
臣生則不得事養死則不得飯含然且欲行天子之禮
於鄒魯之臣不果納今秦萬乘之國梁亦萬乘之國俱
據萬乘之國交有稱王之名睹其一戰而勝欲從而帝
之是使三晉之大臣不如鄒魯之僕妾也且秦無已而
帝則且變易諸侯之大臣彼將奪其所謂不肖而予其
所謂賢奪其所憎而與其所愛彼又將使其子女讒妾
為諸侯妃姬處梁之宫梁王安得晏然而已乎而將軍
<pb:KR2e0003_WYG_020-15a>
又何以得故寵乎於是辛垣衍起再拜謝曰始以先生
為庸人吾乃今日而(曽本無/而字)知先生為天下之士也吾
請去不敢復言帝秦秦將聞之為郤軍五十里適㑹魏
公子無忌奪晉鄙軍以救趙擊秦秦軍引而去於是平
原君欲封魯仲連魯仲連辭讓者三終不肯受平原君
乃置酒酒酣起前以千金為魯連壽魯連笑曰所貴於
天下之士者為人排患釋難解紛亂而無所取也即有
所取者是商賈之人也仲連不忍為也遂辭平原君而
<pb:KR2e0003_WYG_020-15b>
去終身不復見
說張相國曰君安能少趙人而令趙人多君君安能憎
趙人而令趙人愛君乎夫膠漆至黏也而不能合遠鴻毛
至輕也而不能自舉夫飃於清風則横行四海故事有
簡而功成者因也今趙萬乘之强國也前漳滏右常山
左河間北有代帶甲百萬嘗抑强齊四十餘年而秦不
能得所欲由是觀之趙之於天下也不輕今君易萬乘
之强趙而慕思不可得之小梁臣竊為君不取也君曰
<pb:KR2e0003_WYG_020-16a>
善自是之後衆人廣坐之中未嘗不言趙人之長者也
未嘗不言趙俗之善者也
鄭同北見趙王趙王曰子南方之𫝊(一作/博)士也何以教
之鄭同曰臣南方草鄙之人也何足問雖然王致之於
前安敢不對乎臣少之時親嘗教以兵趙王曰寡人不
好兵鄭同因撫手仰天而笑之曰兵固天下之狙喜也
臣故(一作/固)意大王不好也臣亦嘗以兵說魏昭王昭王
亦曰寡人不喜臣曰王之行能如許由乎許由無天下
<pb:KR2e0003_WYG_020-16b>
之累故不愛也今王既受先王之𫝊欲宗廟之安壤地
不削社稷之血食乎王曰然今有人操隨侯之珠持丘
之環萬金之財時宿於野内無孟賁之威荆慶之斷外
無弓弩之禦不出宿夕人必危之矣今有强貪之國臨王
之境索王之地告以理則不可說以義則不聽王非戰
國守圉之具其將何以當之王若無兵鄰國得志矣趙
王曰寡人請奉教
建信君貴於趙公子魏牟過趙趙王迎之顧反至坐前
<pb:KR2e0003_WYG_020-17a>
有尺帛且令工以為冠工見客來也因辟趙王曰公子
乃驅後車幸以臨寡人願聞所以為天下魏牟曰王能
重王之國若此尺帛則王之國大治矣趙王不說形於
顔色曰先生(一作/王)不知寡人不肖使奉社稷豈敢輕國
若此魏牟曰王無怒請為王說之曰王有此尺帛何不
令前郎中以為冠王曰郎中不知為冠魏牟曰為冠而
敗之奚虧於王之國而王必待工而后乃使之今為天
下之工或非也社稷為虛戾先王不血食而王不以予
<pb:KR2e0003_WYG_020-17b>
工乃與幼艾且王之先帝駕犀首而驂馬服以與秦角
逐秦當時適其鋒今王憧憧乃輦建信以與强秦角逐
臣恐秦折王之輢也
衞靈公近雍疽彌子瑕二人者專君之勢以蔽左右復
塗偵謂君曰昔日臣夢見君君曰子何夢曰夢見竈君
君忿然作色曰吾聞夢見人君者夢見日今子曰夢見
竈君而言君也有說則可無說則死對曰日并燭天下
者也一物不能蔽也若竈則不然前之人煬則後之人
<pb:KR2e0003_WYG_020-18a>
無從見也今臣疑人之有煬於君者也是以夢見竈君
君曰善於是因廢雍疽彌子瑕而立司空狗
或謂建信君君之所以事王者色也蓇(一作/蓇)之所以事王
者知也色老而衰知老而多以日多之知而逐衰惡之
色君必困矣建信君曰奈何曰並驥而走者五里而罷
乘驥而御之不倦而取道多君令蓇乘獨斷之車御獨
斷之勢以居邯鄲令之内治國事外刺諸侯則蓇之事
有不言者矣君因言王而重責之蓇之軸今折矣建信
<pb:KR2e0003_WYG_020-18b>
君再拜受命入言於王厚任蓇以事能重責之未期年
而蓇亡走矣
苦成常謂建信君曰天下合從而獨以趙惡秦何也魏
殺吕遺而天下交之今收河間於(一無/於字)是與殺吕遺何
以異君唯釋虛偽疾文信猶且知之也從而有功乎何
患不得收河間從而無功乎收河間何益也
希寫見建信君建信君曰文信侯之於僕也甚無禮秦
使人來仕僕官之丞相爵五大夫文信侯之於僕也甚
<pb:KR2e0003_WYG_020-19a>
矣其無禮也希寫曰臣以為今世用事者不如商賈建
信君勃然曰足下卑用事者而髙商賈乎曰不然夫良
商不與人爭買賣之賈而謹司時時賤而買雖貴已賤
矣時貴而賣雖賤已貴矣昔者文王之拘於牖里而武
王羈於玉門卒斷紂之頭而縣於太白者是武王之功
也今君不能與文信侯相伉以權而責文信侯少禮臣
竊為君不取也
魏魀謂建信君曰人有置係蹄者而得虎虎怒決蹯而
<pb:KR2e0003_WYG_020-19b>
去虎之情非不愛其蹯也然而不以環寸之蹯害七尺
之軀者權也今有國非直七尺軀也而君之身於王非
環寸之蹯也願公之熟圖之也
秦攻趙鼔鐸之音聞於北堂希卑曰夫秦之攻趙不宜
急如此此召兵也必有大臣欲衡者耳王欲知其人旦
日賛羣臣而訪之先言横者則其人也建信君果先言
横
齊人李伯見孝成王成王說之以為代郡守而居無幾
<pb:KR2e0003_WYG_020-20a>
何人告之反孝成王方饋不墮食無幾何吿者復至孝
成王不應已乃使使者言齊舉兵擊燕恐其以擊燕為
名而以兵襲趙故發兵自備今燕齊已合臣請要其敝
而地可多割自是之後為孝成王從事於外者無自疑
於中者
　
　
　
<pb:KR2e0003_WYG_020-20b>
　
　
　
　
　
　
　
　戰國策卷二十

<pb:KR2e0003_WYG_021-1a>
欽定四¶庫全書
　戰國策卷二十一　　　漢　髙誘　注
　　　　　　　　　　　　宋　姚宏　續注
　　趙四
為齊獻書趙王使臣與復丑(曽無此以/上五字)曰臣一見而能
令王¶坐而天下致名實而臣竊&KR0988;王之不試見臣而窮
臣也羣臣必多以臣為不能者故王重見臣也以臣為
不能者非他欲用王之兵成其私者也<md:KR2e0003_SBCK_006-31b>¶非然則交¶有所
<pb:KR2e0003_WYG_021-1b>
偏者也非¶¶¶¶¶¶然則知不足者也非然則欲以天下之重恐
王而取行於王者也臣以齊循(曽作/脩)事王王能亡燕能
亡<md:KR2e0003_SBCK_006-32a>¶韓魏能攻秦能孤秦臣以為齊致尊名於王天下孰¶
敢不致尊名於王臣以齊致地於王天下孰敢不致地
於王臣以齊為王求名於燕及韓魏孰敢辭之臣之能
也其前可見已齊先重王故天下盡重王無齊天下必
盡輕王也秦之彊以無齊之故重王燕魏自以無齊故
重王今王無¶齊獨安得¶¶無<md:KR2e0003_SBCK_006-32b>¶重¶天下故勸王無齊¶者非知
<pb:KR2e0003_WYG_021-2a>
不足也則不忠者也非然則欲用王¶之兵成¶其私者也
非然則欲輕王以<md:KR2e0003_SBCK_006-33a>¶天下之重取行於王者也非然則位
尊而¶能卑者也願王之熟慮無齊之¶利害也¶¶¶¶
齊欲攻宋秦令起賈禁之¶齊乃捄(一作/收)趙以伐宋秦王
怒屬怨於¶¶趙李兌¶約五國以伐<md:KR2e0003_SBCK_006-34a>¶秦無功留天¶下之兵於
成臯¶¶¶¶¶¶而隂構(曽作/講字)於秦又欲¶與秦攻魏以解其怨而取
封焉¶魏王不説之齊人謂<md:KR2e0003_SBCK_006-34b>¶齊王曰臣為足下謂魏王曰¶三
晉皆有秦患今之攻秦也為趙也五¶國伐趙趙必亡矣
<pb:KR2e0003_WYG_021-2b>
秦逐李兌李兌必死¶今之伐秦也以救李子之死也今
趙留天下之甲¶於成臯而隂鬻之於秦已講則令秦攻
魏以成其¶私封王之事趙也何得矣且王嘗濟於漳而
身朝¶於邯鄲抱隂成負蒿葛薜以為趙蔽而趙無為王
行也今又以何¶¶陽姑宻封其子<md:KR2e0003_SBCK_006-35a>¶而乃令秦攻王以便取
隂¶¶¶¶¶¶人比然而¶後知賢不如王若¶用所以事趙之半收齊<md:KR2e0003_SBCK_006-35b>¶天下有敢謀王者乎王之事齊也無入朝之辱無¶割地
之費齊為王之故虛國於燕趙之前用兵於二千里之
<pb:KR2e0003_WYG_021-3a>
外故攻城野戰未嘗不為王先¶被矢石也得二都割河
東盡効之於王自是之後¶秦攻魏齊甲未(曽劉/作不)嘗不嵗
至於王之境也請問¶王之所以報齊者可乎韓呡(劉呡/一作)
(岷/)¶處於趙(劉¶趙/作楚)去齊三十里王¶以此疑齊曰有秦隂¶今
王又挾故薛公以為相<md:KR2e0003_SBCK_006-36a>¶善韓徐以為上交尊虞商以為¶
大(劉大/作上)客王固可以反疑齊乎於¶魏王聽¶此言也甚詘
其欲事¶王也甚循(曽循/作脩)其怨於趙¶臣願王之¶亟聞魏而
無庸見惡也臣請為王推其怨於趙願¶王之隂重趙而
<pb:KR2e0003_WYG_021-3b>
無使秦之見王¶之重趙也秦見之且亦重趙¶齊秦交重
趙臣必見燕與韓魏亦且重趙也<md:KR2e0003_SBCK_006-36b>¶皆且無敢與趙治五
國事趙趙從親以合於秦必為王髙矣臣故欲王之徧
刧天下而皆私甘之也王使臣以韓魏與燕刧趙使丹
也甘之以趙劫韓魏使臣(一作/甘)也甘之以三晉劫秦使
順也甘之以天下劫楚使呡也甘之則天下皆偪秦以
事王而不敢相私也交定然後王擇焉
齊將攻宋而秦楚(一作/隂)禁之齊因欲與趙趙不聽齊乃
<pb:KR2e0003_WYG_021-4a>
令公孫衍說李兌以攻宋而定封焉李兌乃謂齊王曰
臣之所以堅三晉以攻秦者非以為齊得利秦之毁也
欲以使攻宋也而宋置太子以為王下親其上而守堅
臣是以欲足下之速歸休士民也今太子走諸善太子
者皆有死心若復攻之其國必有亂而太子在外此亦
舉宋之時也臣為足下使公孫衍說奉陽君<md:KR2e0003_SBCK_006-37b>¶曰君之身
老矣封不可不早定也為君慮封莫¶若於宋他國莫可
夫秦人貪韓魏危燕楚¶辟中山之地薄莫如於隂<md:KR2e0003_SBCK_006-38a>¶失今
<pb:KR2e0003_WYG_021-4b>
之時不可復得已宋之罪重齊之怒深殘亂¶宋得大齊
定身封此百代之一時也¶已奉陽君甚貪之唯(曽作/雖)得
大封齊無¶大異臣願足下之大發¶攻宋之舉而無庸致
兵姑待已耕以觀奉陽君之應足下也¶縣隂以甘之循有
燕以臨之¶而臣待忠之¶封事必大成臣又願足下有地
効¶於襄安君以資臣也足下果殘宋此兩¶地之時也¶足
下何愛焉若足下不得志於宋與國何敢望也<md:KR2e0003_SBCK_006-38b>¶足下以¶
此資臣也臣循燕觀趙則足下擊潰而決¶天下矣<md:KR2e0003_SBCK_006-39b>¶
<pb:KR2e0003_WYG_021-5a>
五國伐秦無功罷於成臯趙欲搆¶於秦楚與魏韓將應
之¶秦弗欲蘇代謂齊王曰臣以為足下見奉陽君¶矣臣
謂奉陽君曰天下散而事秦秦必¶據宋魏冉必妬君之
有隂也秦王貪魏冉妬則隂¶不可得已矣君無搆齊必
攻宋齊攻宋則楚必¶攻宋魏必攻宋燕趙助之五國據
宋不至一二月¶隂必得矣得隂而搆秦雖有變則君無
患矣若不<md:KR2e0003_SBCK_006-40a>¶得已而必搆¶則願五國復堅¶約願得趙足下
雄¶飛與韓氏大吏東免齊王¶必無召呡也¶¶¶¶¶使臣守約若
<pb:KR2e0003_WYG_021-5b>
與國<md:KR2e0003_SBCK_006-40b>¶有背約者以四國攻之無背約者而秦侵約五國復
堅而¶擯之今韓魏與齊相疑也若復¶不堅(曽無/堅字)約而講
臣恐與國之大亂也齊秦非復¶合也必有踦重者矣¶後
合¶與踦重者皆非趙之利也且天下散¶而事秦是秦制
天下也秦制天下將何以天下為¶¶臣願君之蚤計也天
下爭秦有六¶舉皆不利趙矣天下爭秦秦王受負海内
之國合<md:KR2e0003_SBCK_006-41a>¶負親之交以據中國而求利¶於三晉是秦之一
舉也秦行是計不利於趙而君¶終不得隂一矣天下爭
<pb:KR2e0003_WYG_021-6a>
秦秦王内韓珉於齊内¶成陽君於韓相魏懐於魏¶復合
衍(劉作/術)交兩王王賁韓他之曹¶皆起而¶行事是秦之一
舉也秦行是計也不利於趙而君¶又不得隂二矣天下
爭秦秦王受齊受趙三彊三親¶以據魏而求安邑是秦
之一¶舉也秦行是計齊趙應之魏不待伐抱安邑而信
秦秦(劉無下/秦字)得安邑之饒魏為上交韓必¶入朝秦過趙
已安邑矣¶¶是秦之一舉也(一本無/上六字)秦行是計不¶利於趙
而君必不得隂三矣天下爭秦秦堅燕趙¶之交以伐齊
<pb:KR2e0003_WYG_021-6b>
收楚與韓呡而¶攻魏是¶秦之一舉也秦行是計而燕趙
應之燕趙伐齊兵¶始用秦因收楚而攻魏¶不至一二月
魏必破矣秦舉安邑而塞女㦸¶韓之太原絶下<md:KR2e0003_SBCK_006-42a>¶軹道南
陽而伐魏¶絶韓包二周即趙自消爍(劉本無/爍字)矣國¶燥(一/作)
(爍/)於秦兵分(一作/孤)於齊非趙之利也而君終身不得隂
四¶矣天下爭秦秦堅三晉之交攻齊國破曹¶屈而兵
東分於齊秦按¶兵攻魏取安邑是秦之一舉也¶秦行是
計也君按救魏是以攻¶齊之已弊救之而與秦爭戰¶也君不
<pb:KR2e0003_WYG_021-7a>
救也韓魏焉免西合國在謀¶之中而君有(劉作/又)終身不
得隂五矣天下爭(一作/事)秦秦按為義存亡繼絶固危扶
弱定無罪<md:KR2e0003_SBCK_006-42b>¶之君必起中山與勝焉秦起中山與¶勝而趙
宋同命何暇言隂¶六矣故曰君必無講則隂必得矣奉
陽君曰善乃¶絶和於秦而收齊魏以成取隂<md:KR2e0003_SBCK_006-48a>¶樓緩將使伏事辭行¶謂趙王曰臣雖盡力竭知死不復¶
見於王矣王曰是何言也固且為書而厚寄卿樓¶子曰
王不聞公子牟夷之於宋乎非肉不食¶文張善宋惡公
<pb:KR2e0003_WYG_021-7b>
子牟夷寅然¶今臣之於王非宋之於公子¶牟夷也而惡
臣者過文張故臣死不復見於王矣¶王曰子勉行矣寡
人與子有誓言矣樓子遂行後¶以中牟反入梁<md:KR2e0003_SBCK_006-48b>¶候者來
言而¶王弗聽曰吾已與樓子有言矣
虞卿請趙王曰人之情寧朝人乎寧朝於人也趙王曰人亦
寧朝人耳何故寧朝於人虞卿曰夫魏為從主而違者范
座也今王能以百里之地若萬户之都請殺范座於魏
范座死則從事可移於趙趙王曰善乃使人以百里之
<pb:KR2e0003_WYG_021-8a>
地請殺范座於魏魏王許諸使司徒(曽劉/作空)執范座而未
殺也范座獻書魏王曰臣聞趙王以百里之地請殺座
之身夫殺無罪范座座(劉無下/座字)薄故也而得百里之地
大利也臣竊為大王美之雖然而有一焉百里之地不
可得而死者不可復生也則主必為天下笑矣臣竊以
為與其以死人市不若以生人市使(一本無/使字)也又遺其
後相信陵君書曰夫趙魏敵戰之國也趙王以咫尺之
書來而魏王輕為之殺無罪之座座雖不肖故魏之免
<pb:KR2e0003_WYG_021-8b>
相望(劉作/室)也嘗以魏之故得罪於趙夫國内無用臣外
雖得地勢不能守然今能守魏者莫如君矣王聽趙殺
座之後强秦襲趙之欲(劉作/俗)倍趙之割則君將何以止
之此君之累也信陵君曰善遽言之王而出之¶
燕封宋人榮蚠為髙陽君使將而攻趙趙王因¶割濟東
三城令盧髙唐平原¶陵(一本無/陵字)地城邑市五十七命以
與齊而以求安¶平君而將之馬服君謂平原君曰國奚
無人甚哉¶君致安平君而將之乃割濟東三令¶(一本無/令字)
<pb:KR2e0003_WYG_021-9a>
城市邑五十七以與齊此夫¶子與敵國戰覆軍殺將¶之
所取割地於敵國者也今君以此與¶齊而求安平君而
將之國奚無人甚也<md:KR2e0003_SBCK_006-49a>¶且君奚不將奢也奢嘗抵罪居燕¶
燕以奢為上谷守燕之通谷要塞奢習知之百日¶之内
天下之兵未聚奢已舉燕矣然則君奚求安¶平君而為
將(劉本添/將字)乎平原君曰將軍釋之矣僕已言之¶僕主矣
僕主幸以聽僕也將軍無言已馬服君曰¶君過矣君之
所以求安平君者以齊之於燕也茹¶肝渉血之仇耶其
<pb:KR2e0003_WYG_021-9b>
於奢¶不然使安君愚固不能當榮蚠使安平君知又¶不
肯與燕人戰此兩言者安平君必處一焉雖然¶兩(曽劉/作然)
者有一也使安平君知則奚以趙之强為趙强¶則齊不
復霸矣今得强趙之兵以杜燕將曠<md:KR2e0003_SBCK_006-49b>¶日持乆數嵗令士
大夫餘子之力盡於溝¶壘車甲羽毛裂敝府庫倉廩¶虛
兩國交以習(曽劉作/交敝)之乃引其兵而歸夫盡兩¶國之兵
無明此者矣是軍也縣釡而炊¶得¶三城也城大無能過
百雉者¶果如馬服之言也
<pb:KR2e0003_WYG_021-10a>
三國攻秦趙攻中山取扶栁五年以擅呼沲齊人戎郭
宋突謂仇郝曰不如盡歸中山之新埊(續云新唐史集/韻皆以為武后)
(所製字竇萍作唐史釋音乃云古地字見戰國策折别/有所據今國策中地字甚多間作埊字安知非自武后)
(時𫝊寫相承如臣作&KR1428;以¶謂曽劉所校亦所未喻然古/文地字乃作坔又鶡冠子亢倉子皆有埊字姑存之以)
(俟博/識)中山案此言於齊曰四國將假道於衞以過章子
之路齊聞此必效(曽劉/作放)鼓
趙使趙莊合從欲伐齊齊請效地趙因賤趙莊齊明為
(劉本無/為字)謂趙王曰齊畏從人(劉本無/人字)之合也故效地今
<pb:KR2e0003_WYG_021-10b>
聞趙莊賤張懃(劉懃/作漢)貴齊必不效地矣趙王曰善乃召
趙莊(劉莊/作庄)而貴之
翟章從梁來甚善趙王趙王三延之以相翟章辭不受
田駟謂柱國韓向曰臣請為卿刺之客若死則王必怒
而誅建信君建信¶君死則卿必為相矣建信君不死以
為交終身不敝卿因以¶德建信<md:KR2e0003_SBCK_006-50a>¶君¶¶矣
馮忌¶¶¶(一本作□¶¶曽/本無此注)為廬陵君謂趙王曰王之逐廬陵君
為燕也王曰吾所以重者無燕秦也對曰秦三以虞卿
<pb:KR2e0003_WYG_021-11a>
為言而王不逐也今燕一以廬陵君為言而王逐之是
王輕强秦而重弱燕也王曰吾非為燕也吾固將逐之
然則王逐廬陵君又不為燕也行逐愛弟又兼無燕秦
臣竊為大王不取也
馮忌請見趙王行人見之馮忌接手俛首欲言而不敢
王問其故對曰客有見¶人於服子者已而請其罪服子
曰公之客獨有三罪望我而笑是狎也談語而不稱師
是倍也交淺而言深是亂也客曰不然夫望人而笑是
<pb:KR2e0003_WYG_021-11b>
和也言而不稱師是庸說也交淺而言深是忠也昔者
堯見舜於草茅之中席隴畝而䕃庇桑隂移而授天下
𫝊(劉<md:KR2e0003_SBCK_006-51a>¶去/𫝊字)伊尹負鼎俎而干湯姓名未著而授三¶公使夫
交淺者不可以深談則天下不𫝊而三公不得也¶¶趙王
曰甚¶¶¶¶¶¶¶善馮忌曰¶¶¶¶(一本無此/以上五字)今外臣交淺而欲深談可乎
王曰請奉教於是馮忌乃談
客見趙王曰臣聞王之使人買馬也有之乎王曰有之
何故至今不遣王曰未得相馬之工也對曰王何不遣
<pb:KR2e0003_WYG_021-12a>
建信君乎王曰建信君有國事又不知相馬曰王何不
遣紀姬乎王曰紀姬婦人也不知相馬對曰買馬而善
何補於國王曰無補於國買馬而惡何危於國王曰無
危於國對曰然則買馬善而若惡皆無危補於國然而
王之買馬也必將待工今治天下舉錯非也國家為虛
戾而社稷不血食然而王不待工而與建信君何也趙
王未之應也客曰燕郭之法(劉作法曽作/郭偃之¶淫)¶有所謂桑(曽/作)
(柔/)雍者王知之乎王曰未之聞也所謂桑雍(劉作/柔㿈)者便
<pb:KR2e0003_WYG_021-12b>
辟左右之近者及夫人優愛孺子也此皆能乘王之醉¶
昬而求所欲於王者也¶是<md:KR2e0003_SBCK_006-54b>¶能得之乎内¶則大¶¶¶¶臣為之枉
法於外<md:KR2e0003_SBCK_006-58a>¶矣故日月暉於外(續云東坡¶本日/月彫暉於外)其賊在於<md:KR2e0003_SBCK_006-61a>¶内
謹備<md:KR2e0003_SBCK_006-64a>¶其所憎而禍在於所愛<md:KR2e0003_SBCK_006-66b>¶秦攻魏取寧邑¶¶¶¶¶¶¶諸侯皆賀趙王使徃賀三反不得通趙
王憂¶之謂左右曰以秦之强得寧邑以制齊趙諸侯皆<md:KR2e0003_SBCK_006-67a>¶賀吾徃賀而獨不得通此必加兵我為之奈何左¶右曰
使者三徃不得通者必所使者非其人也曰¶諒毅者辨
<pb:KR2e0003_WYG_021-13a>
士也大王可試使之諒毅親(一本無/親字)受命¶而徃至秦獻
書秦王曰大王廣地寧邑諸侯皆¶賀敝邑寡君亦竊嘉
之不敢寧居使下臣奉其幣¶物三至王廷而使不得通
使若無罪願大王無絶¶其歡若使有罪願得請之秦王
使使者報曰吾¶所使趙國者小大皆聽吾言則受書幣
若不從吾¶言則使者歸矣諒毅對曰下臣之來固願承
大國¶之意也豈敢有難大王若有以令之請奉而西行
之無所敢疑於是秦王乃見使者<md:KR2e0003_SBCK_006-67b>¶曰趙豹平原君數欺
<pb:KR2e0003_WYG_021-13b>
弄寡人趙能殺此二人則可¶若不能殺請今率諸侯受
命邯鄲城下¶諒毅曰趙豹平原君親寡君之母弟也猶
大王¶之有葉陽涇陽君也¶¶¶¶¶大王以孝治聞於天下衣服
使(劉本無/使字)之便於體膳啗使(劉本無/¶使字)之嗛於口¶未嘗不
分於葉陽<md:KR2e0003_SBCK_006-68a>¶涇陽君葉陽君涇陽君之車馬衣服無非大
王之¶服御者臣聞之有覆巢毁卵而鳯皇不翔刳胎焚¶
夭而騏驎¶¶不至今使臣受大王之令¶以還報敝邑之君
畏懼不敢不行無乃傷葉陽君¶涇陽君之心乎秦王曰
<pb:KR2e0003_WYG_021-14a>
諾勿使從政諒毅曰敝邑¶之君有母弟不能教誨以惡
大國請黜之勿使與¶政事以稱大國秦王乃喜受其幣
而厚遇之<md:KR2e0003_SBCK_006-68b>¶趙使姚賈約韓魏韓魏以友¶(劉作/反)之茅舉為姚賈謂趙
王<md:KR2e0003_SBCK_006-69a>¶曰賈也王之忠臣也韓魏欲得之故友(劉作/反)之將使
王¶逐之而已因受之今王逐之是韓魏之欲得而王¶之
忠臣有罪也故王不如勿逐以明王之賢而折¶韓魏招
之(劉㸃此二字/曽作之招)
<pb:KR2e0003_WYG_021-14b>
魏敗楚於陘山禽唐明楚王懼令昭應奉太子以委和
於薛公主父欲敗之乃結秦連楚(曽去/楚)宋之交令仇郝
相宋樓緩相秦楚王合趙宋¶¶¶¶¶魏之<md:KR2e0003_SBCK_006-70b>¶和卒¶¶¶¶¶¶¶¶敗<md:KR2e0003_SBCK_006-80a>¶秦召春平侯因留之泄鈞為之謂(一作/請)文信侯曰¶春平
侯者趙王之所甚愛也而郎中甚妬之故相¶與謀曰春
平侯入秦秦必留之故謀而入之秦今¶君留之是空絶
趙而郎中之計中也故君不如遣¶春平侯而留平都侯
春平侯者言行於趙王必厚¶割趙以事君而贖平都侯
<pb:KR2e0003_WYG_021-15a>
文信侯曰善因與接意¶而遣之
趙太后新用事秦急攻之趙氏求救於齊齊曰必以長
安君為質兵乃出太后不肯大臣强諫太后明謂左右
有復言令長安君為質者老婦必唾其面左師觸讋(一/本)
(無言/字)願見太后太后盛氣而揖之入而(一本無/而字)徐趨至
而自謝曰老臣病足曽不能疾走不得見乆矣竊自恕
而恐太后玉體之有所郄也故願望見太后太后曰老
婦恃輦而行曰日食飲得無衰乎曰恃鬻(一本去/鬲字)耳曰
<pb:KR2e0003_WYG_021-15b>
老臣今者殊不欲食乃自强步日三四里少益耆食和
於身也太后曰老婦不能太后之色少解左師公曰老
臣賤息舒祺最少不肖而臣衰竊愛憐之願令得補黒
衣之數以衞王宫没(一作/宫昧)死以聞太后曰敬諾年幾何
矣對曰十五嵗矣雖少願及未填溝壑而託之太后曰
丈夫亦愛憐其少子乎對曰甚於婦人太后笑曰婦人
異甚對曰老臣竊以為媪之愛燕后賢於長安君曰君
過矣不若長安君之甚左師公曰父母之愛子則為之
<pb:KR2e0003_WYG_021-16a>
計深逺媪之送燕后也持其踵為之泣念悲其逺也(劉/作)
(而泣之甚悲/念其逺也)亦哀之矣已行非弗思也祭祀必祝之祝
曰必勿使反豈非計乆長有¶(曽作/為)子孫相繼為王也哉
太后曰然左師公曰今三世¶以前至於趙之為趙趙王之
子孫侯者其繼有在者乎曰無有曰微獨¶趙¶¶諸侯有<md:KR2e0003_SBCK_006-81a>¶在者
乎曰老婦不聞也此其近者禍及身逺者及其子孫豈
人主之子孫則必不善哉位尊而無功奉厚而無勞而
挾重器多也今媪尊¶¶長¶安君之位而封之以膏腴之地
<pb:KR2e0003_WYG_021-16b>
多予之重器而不及今令有功於國一旦山陵崩長安
君何以自託¶於趙老臣以媪為長安君計短也故以為
其愛不若燕后太后曰諾恣君之所使之於是為長安
君約車百乘質於齊齊兵乃出¶¶子義聞之曰人主之子
也骨肉之親也¶猶不能恃無功之尊無勞之奉而守金¶
玉之重也而况<md:KR2e0003_SBCK_006-82b>¶人臣乎<md:KR2e0003_SBCK_006-83b>¶秦使王翦攻趙趙使李牧司馬尚禦¶之李牧數破走秦
軍殺秦將桓齮王翦惡之¶乃多與趙王寵臣郭開等金
<pb:KR2e0003_WYG_021-17a>
使為反間曰李牧司¶馬尚欲與秦反趙以多取封於秦
趙王疑之使趙¶䓗及顔㝡代將斬李牧廢司馬¶尚後三
月王翦因急擊大¶破趙殺趙軍虜趙王遷及其將顔㝡
遂滅¶趙
　
　
　
　
<pb:KR2e0003_WYG_021-17b>
　
　
　
　
　
　
　
　戰國策卷二十一

<pb:KR2e0003_WYG_022-1a>
欽定四庫全書
　戰國策卷二十二　　　　　　漢　髙誘　注
　　　　　　　　　　　　　　宋　姚宏　續注
