# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 265
#+PROPERTY: CAT 1pre-han,歷史,古史

# src: ZGC 20.21.1, tr. Crump no 280, ed. Sha4ngha3igu3jí p. 721
# dating: 8110
<pb:KR2e0003_tls_266-1a>¶
** 266 魏尬謂建信君

魏尬謂建信君曰：¶
「人有置係蹄者而得虎。¶
虎怒，¶
決蹯而去。¶
虎之情，非不愛其蹯也。¶
然而不以環寸之蹯，¶
害七尺之軀者，¶
權也。¶
今有國，¶
非直七尺軀也。¶
而君之身於王，¶
非環寸之蹯也。¶
願公之熟圖之也。」

