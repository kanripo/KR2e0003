# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 374
#+PROPERTY: CAT 1pre-han,歷史,古史

# src: ZGC 26. 4. 1; tr. Crump 1979 no. 386, p. 460, ed. Shanghai Guji p. 928
# dating: 8110
<pb:KR2e0003_tls_375-1a>¶
** 375 申子請仕其從兄官

申子請仕其從兄官，¶
昭侯不許也。¶
申子有怨色。¶
昭侯曰：¶
「非所謂學於子者也。¶
聽子之謁，¶
而廢子之道乎？¶
又亡其行子之術，¶
而廢子之謁乎？¶
子嘗教寡人循功勞，¶
視次第。¶
今有所求，¶
此我將奚聽乎？」¶
申子乃辟舍請罪，¶
曰：¶
「君真其人也！」

