# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 41
#+PROPERTY: CAT 1pre-han,歷史,古史

# src: ZGC 2.14.1; tr. Crump 1979 no.19, p. 36, ed. Shanghaiguji p. 69 A secret alliance against Ch'in
# dating: 8110
<pb:KR2e0003_tls_042-1a>¶
** 42 宮他謂周君

宮他謂周君曰：¶
「宛恃秦而輕晉，¶
秦飢而宛亡。¶
鄭恃魏而輕韓，¶
魏攻蔡而鄭亡。¶
邾、莒亡於齊，¶
陳、蔡亡於楚。¶
此皆恃援國而輕近敵也。¶
今君恃韓、魏而輕秦，¶
國恐傷矣。¶
君不如使周最陰合於趙以備秦，¶
則不毀。」

