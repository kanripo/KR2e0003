# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 402
#+PROPERTY: CAT 1pre-han,歷史,古史

# src: ZGC 27.7. 1; tr. Crump 1979 no.410, p.480, ed. Shanghai Guji p. 978
# dating: 8110
<pb:KR2e0003_tls_403-1a>¶
** 403 謂公叔曰公欲得武遂於秦

謂公叔曰：¶
「公欲得武遂於秦，而不患楚之能揚河外也。¶
公不如令人恐楚王，¶
而令人為公求武遂於秦。¶
謂楚王曰：¶
『發重使為韓求武遂於秦。¶
秦王聽，¶
是令得行於萬乘之主也。¶
韓得武遂以恨秦，¶
毋秦患而得楚。¶
韓，楚之縣而已。¶
秦不聽，¶
是秦、韓之怨深，¶
而交楚也。』」

