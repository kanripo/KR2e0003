# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 43
#+PROPERTY: CAT 1pre-han,歷史,古史

# src: ZGC 2.16.1; tr. Crump 1979 no.8, p. 29, ed. Shanghaiguji p. 72 Wei dissuaded from marching through West Chou
# dating: 8110
<pb:KR2e0003_tls_044-1a>¶
** 44 三國攻秦反

三國攻秦反，¶
西周恐魏之藉道也。¶
為西周謂魏王曰：¶
「楚、宋不利秦之德三國也，¶
彼且攻王之聚以利秦。」¶
魏王懼，¶
令軍設舍速東。

