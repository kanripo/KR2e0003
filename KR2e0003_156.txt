# -*- mode: mandoku-view -*-
#+TITLE: 戰國策
#+DATE: 2016-08-10 10:18:38
#+PROPERTY: ID KR2e0003
#+PROPERTY: BASEEDITION tls
#+PROPERTY: JUAN 155
#+PROPERTY: CAT 1pre-han,歷史,古史

# src: ZGC 11.9.1, tr. Crump no133
# dating: 8110
<pb:KR2e0003_tls_156-1a>¶
** 156 管燕得罪齊王

管燕得罪齊王，¶
謂其左右曰：¶
「子孰而與我赴諸侯乎？」¶
左右嘿然莫對。¶
管燕連然流涕曰：¶
「悲夫！士何其易得而難用也！」¶
田需對曰：¶
「士三食不得饜，¶
而君鵝鶩有餘食；¶
下宮糅羅紈，¶
曳綺縠，¶

# src: ZGC 11.9.2, tr. Crump,tr. no133
# dating: 8110
而士不得以為緣。且財者君之所輕，¶
死者士之所重，¶
君不肯以所輕與士，¶
而責士以所重事君，¶
非士易得而難用也。」

